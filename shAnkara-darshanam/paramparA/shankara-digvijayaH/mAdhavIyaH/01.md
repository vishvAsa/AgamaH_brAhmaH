+++
title = "०१"

+++
प्रणम्य परमात्मानं श्रीविद्यातीर्थरुपिणम् ।  
प्राचीनशडरजये सारः सङ्गॄह्नाते स्फ़ुटम् ॥१ ॥  
यद्वद्घटानां पटलो विशालो विलोक्यतेऽल्पे किल दर्पणेऽपि ।  
तद्वन्मदीये लघुसङ्ग्रहेऽस्मिन्नुदीक्ष्यतां शाडरवाक्यसारः ॥२॥  
यथाऽतिरुच्ये मधुरेऽपि रुच्युत्पादाय रुच्यान्तरयोजनाऽर्हा ।  
तथेष्यतां प्राक्कविह्नद्येष्वेषाऽपि मत्पद्यनिवेशभङ्गी ॥३॥  
स्तुतोऽपि सम्यक्कविभिः पुराणैः कृत्याऽपि नस्तुष्यतु भाष्यकारः ।  
क्षीराब्धिवासी सरसीरुहाक्षः क्षीरं पुनः किं चकमे न गोष्ठे ॥४॥  
पयोब्धिविवरीसुनिःसृतसुधाझरीमाधुरी-  
धुरीणभणिताधरीकॄतफ़णाधराधीशितुः ।  
शिवडरसुशडराभिघजगद्रुरोः प्रायशी  
यशो ह्नदयशोधकं कलयितुं समीहामहे ॥५॥  
क्केमे शडरसद्रुरोर्गुणगणा दिग्जालकूलडषाः  
कालोन्मीलितमालतीपरिमलावष्टम्भमुष्टिङ्घयाः ।  
काहं हन्त ताथऽपि सदुरुकृपापीयूषपारम्परी-  
मग्नोग्नकटाक्षवीक्षणबलादस्ति प्रशस्ताऽर्हता ॥६॥  
धन्यम्मन्यविवेकशून्यसुजनम्मन्याब्धिकन्यानटी-  
नृत्योन्मत्तनराधमाधमकथांसम्मर्ददुष्कर्दमैः ।  
दिग्धां मे गिरमद्य शडरगुरुक्रीडासमुद्यद्यशः-  
पारावारसमुच्चलज्जलझरैः सङ्क्षालयामि स्फ़ुटम् ॥७॥  
बन्ध्यासूनुखरीविषाणसदृशक्षुद्रक्षितीन्द्रक्षमा-  
शौर्यौदार्यदयादिवर्णनकळादुर्वासनावासिताम् ।  
मद्वाणीमधिवासयामि यमिनस्त्रैलोक्यरड्स्थली-  
नॄत्यत्कीर्तिनटीपटीरपटली चूर्णैरर्विकीर्णैः क्षितौ ॥८॥  
पीयूषद्युतिखण्डमण्डनकृपारुपान्तरश्रीगुरु-  
प्रेम्स्थेमसमर्हणार्हमधुरव्याहारसूनोत्करः-  
प्रौढोऽयं नवकालिदासकवितासन्तानसन्तानको  
दद्यादद्य समुद्यतः सुमनसामामोदपारम्परीम् ॥९॥  
सामोदैरनुमोदिता मॄगमदैरानन्दिता चन्दनै-  
र्मन्दारैरभिवन्दिता प्रियगिरा काश्मीरजैः स्मेरिता ।  
वागोषा नवकालिदासविदुषो दोषोज्झिता दुष्कवि-  
व्रातैर्निष्करुणैः क्रियेत विकृता धेनुस्तुरुष्कैरिव ॥१०॥  
यद्वा दीनदयालवः सह्नदयाः सौजन्यकल्लोलिनी-  
दोलन्दोलनखेलनैकरसिकखान्ताः समन्तादमी ।  
सन्तः सन्ति परोक्तिकजुषः किं चिन्तयाऽनन्तया  
यद्वा तुष्यति शडरः परगुरुः कारुण्यरत्नाकरः ॥११॥  
उपक्रम्य स्तोतुं कतिचन गुणात्र्छडरगुरोः  
प्रभग्नाः श्र्लोकार्धे कतिचन तदर्धार्धरचने ।  
अहं तुष्टूषुस्तानहह कलये शीतकिरणं  
कराभ्यामाहर्तु व्यवसितमतेः साहसिकताम् ॥१२॥  
तथाऽप्युज्जृम्भन्ते मयि विपुकदुग्धाब्धिहरी-  
ललत्कल्लोलालीलसितपरिहासैकरसिकाः ।  
अमी मूकान्वाचालयितुमपि शत्त्का यतिपतेः  
कटाक्षाः किं चित्रं भृशमघटिताभीष्टघटने ॥१३ ॥  
अस्म ज्जिह्नाग्रसिंहासनमुपनयतु खोक्तिधारामुदारा-  
मद्वैताचार्यपादस्तुतिकृतसुकृतोदारता शारदाम्बा ।  
नॄत्यन्मॄत्युत्र्जयोच्चैर्मुकुटतटकुटी नि-स्त्रवत्स्वःस्त्रत्रन्ती  
कल्लोलोद्वेलकोलाहलमदलहरीखण्डिपाण्डित्यह्नद्याम् ॥१४॥  
क्केदं शडकरसदुरोः सुचरितं काहं वराकी कथं  
निर्बध्रासि चिरार्जितं मम यशः किं मज्जयस्यम्बुघौ ।  
इत्युक्तवा चपलां पलायितवतीं वाचं नियुडेः बलात्  
प्रत्याह्नत्य गुणस्तुतौ कविगणश्र्चित्रं गुरोर्गौरवम् ॥१५॥  
रुक्षैकाक्षरवाडनिघण्टुशरणैरौणादिकप्रत्यय-  
प्रायैर्हन्त यडन्तदन्तुरतरैर्दुर्बोधद्वरान्वयैः ।  
क्रराणां कवितावतां कतिपयैः कष्टेन कॄष्टैः पदै-  
र्हाहा स्याद्वशगा किरातविततेरेणीव वाणी मम ॥१६॥  
नेता यत्रोल्लसति भगवत्पादसञ्ज्ञो महेशः  
शान्तिर्यत्र प्रकचति रसः शेषवानुज्वला द्यैः ।  
यत्राविद्याक्षतिरपि फ़लं तस्य काव्यस्य कर्ता  
धन्यो व्यासाचलकविवरस्तत्कॄतिजज्ञाश्र्च धन्याः ॥१७॥  
तत्रादिम उपोद्धातो द्वितेये तु तदुभ्दवः ।  
तृतीये तत्तदमॄतान्धोवतारनरुपणम् ॥१८॥  
चतुर्थसर्गे तच्छुद्धाष्टमप्रावचरितं स्थितम् ।  
पत्र्चमे तद्योग्यसुखाश्रमप्राप्तिनिरुपणम् ॥१९॥  
महताऽनेहसा यैषा सम्प्रदायागता गता ।  
तस्याः शुद्धात्मविद्यायाः षष्ठे सर्गे प्रतिष्ठितिः ॥२०॥  
तद्वयासाचार्यसन्दर्शविचित्रं सप्तमे स्थितम् ।  
स्थितोऽष्टमे मण्डनार्यसंवादो नवमे मुनेः ॥२१॥  
वाणीसाक्षिकसार्वज्ञनिर्वाहोपायाचिन्तनम् ।  
दशमे योगशक्तया भूपतिकायप्रवेशनम् ॥२२॥  
बुद्धवा मीनध्वजकलास्तत्प्रसडप्रपत्र्चनम् ।  
सर्ग एकादशे तूग्रभैरवाभिधनिर्जयः ॥२३॥  
द्वादशे हस्तधात्र्यार्यतोटको भयसंश्रयः ।  
वार्तिकान्तब्रह्नाविद्याचालनं तु त्रयोदशे ॥२४॥  
चतुर्दशे पद्यपादतीर्थयात्रानिरुपणम् ।  
सर्गे पत्र्चदशे तूक्तं तदाशाजयकौतुकम् ॥२५॥  
षोडशे शारदापीठवासस्तस्य महात्मनः ।  
इति षोडशभिः सगैर्व्युत्पाद्या शाडरी कथा ॥२६॥  
सैषा कलिमलच्छेत्री सकॄच्छ्रुत्याऽपि कामदा ।  
नानाप्रश्रोत्तरै रम्या विदामारभ्यते मुदे ॥२७॥  
एकदा देवता रुप्याचलस्थमुपतस्थिरे ।  
देवदेवं तुषारांशुमिव पूर्वाचलस्थितम् ॥२८॥  
प्रसादानुमितस्वार्थसिद्धयः प्रणिपत्य तम ।  
मुकुलीकृतहस्ताब्जा विनयेन व्यजिज्ञपन् ॥२९॥  
विज्ञातमेव भगवन्विदद्यते यद्धिताय नः ।  
वत्र्चयन्सुगतान् बुद्धवपुर्धारी जनार्दनः ॥३०॥  
तत्प्रणीतागमालभ्बैर्बैर्दर्शनदूषकैः ।  
व्याप्तेदानीं प्रभो धात्री रात्रिः सन्तमसैरिव ॥३१॥  
वर्णाश्रमसमाचारान्द्विषन्ति ब्रह्मविद्विषः ।  
ब्रुवन्त्याम्नायवचसां जीविकामात्रतां प्रभो ॥३२॥  
न सन्ध्यादीनि कर्माणि न्यासं वा न कदाचन ।  
करोति मनुजः कश्र्चित्सर्वे पाखण्डतां गताः ॥३३॥  
\*श्रुते पिदधति श्रोत्रे क्रतुरित्यक्षरद्वये ।  
क्रियाः कर्थ प्रवर्तेरन् कथं क्रतुभुजो वयम् ॥३४॥  
शिवविष्ण्त्रागमपरैर्लिड्रचक्रादिचिह्नितैः ।  
पाखण्डैः कर्म सैन्यस्तं कारुण्यमिव दुर्जनैः ॥३५॥  
अनन्येनैव भावेन गच्छन्त्युत्तमपूरुषम् ।  
श्रुतिः साध्वी मदक्षीबैः का वा शावयैर्न दूषिता ॥३६॥  
सद्यः कॄत्त द्विजशिरःपडजार्चितभैरवैः ।  
न ध्वस्ता लोकमर्यादा का वा कापालिकाधमैः ॥३७॥  
अन्येऽपि बहवो मार्गाः सन्ति भूमौ सकण्टकाः ।  
जनैर्येषु पदं दत्त्वा दुरन्तं दुःखमाप्यते ॥३८॥  
तभ्दवान् लोकरक्षार्थमुत्साद्य निखिलान् खलान् ।  
वर्त्म स्थापयतु श्रौतं जगद्येन सुखं व्रजेत् ॥३९॥  
इत्युक्त्वोपरतान्देवानुवाच गिरिजाप्रियः ।  
मनोरथं पूरयिष्ये मानुष्यमवलम्ब्य वः ॥४०॥  
दुष्टाचारविनाशाय धर्मसंस्थापनाय च ।  
भाष्यं कुर्वन्ब्रह्मसूत्रतात्पर्यार्थविनिर्णयम् ॥४१॥  
मोहनप्रकृतिद्वैध्वान्तमध्याह्रभानुभिः ।  
चतुर्भिः सहितः शिष्यैश्चतुरैर्हरिवद्भुजैः ॥४२॥  
यतीन्द्रः शकरो नाम्रा भविष्यामि महीतले ।  
मद्वत्तथा भवन्तोऽपि मानुषीं तनुमाश्रिताः ॥४३॥  
तं मामनुसरिष्यन्ति सर्वे त्रिदिववासिनः ।  
तदा मनोरथ ःपूर्णो भवतां स्यान्न संशयः ॥४४॥  
ब्रुवन्नेवं दिविषदः कटाक्षानन्यदुर्लभान् ।  
कुमारे निदधे भानुः किरणानिव पकजे ॥४५॥  
क्षीरनीरनिधेर्वीचिसचिवान् प्राप्य तान् गुहः ।  
कटाक्षान्मुमुदे रश्मीनुदन्वानैन्दवानिव ॥४६॥  
अवदन्नन्दनं स्कन्दममन्दं चन्द्रशेखरः ।  
दन्तचन्द्रातपानन्दिवॄन्दारकचकोरकः ॥४७॥  
श्रृणु सौम्य वचः श्रेया जगदुद्धऽरगोचरम् ।  
काण्डत्रयात्मके वेदे प्रोद्धृते स्याद द्विजोद्धृतिः ॥४८॥  
तद्रक्षणे रक्षितं स्यात्सकलं जगतीतलम् ।  
तदधीनात्वतो वर्णाश्रमधर्मततेस्ततः ॥४९॥  
इदानी मिदमुद्धार्यमितिवृत्तमतः पुरा ।  
मम गूढाशयविदौ विष्णुशेषौ समीपगौ ॥५०॥  
मध्यमं काण्डमुद्धर्तुमनुज्ञातौ मयैव तौ ।  
अवतीर्याशतो भूमौ सकर्षणपतज्जली ॥५१॥  
मुनी भूत्वा मुदोपास्तियोगकाण्डकृतौ स्थितौ ।  
अग्रिमं ज्ञानकाण्डं तूद्धरिष्यामीति देवताः ॥५२॥  
सम्प्रति प्रतिजाने स्म जानात्येव भवानपि ।  
जैमिनीयनयाम्भोधेः शरत्पर्वशशी भव ॥५३॥  
विशिष्टं कर्मकाण्डं त्वमुद्धर ब्रह्मणः कृते ।  
सुब्रह्मण्य इति ख्यातिं गमिष्यसि ततोऽधुना ॥५४॥  
नैगमीं कुरु मर्यादामवतीर्य महीतले ।  
निर्जित्य सौगतान्सर्वानाम्रायार्थविरोधिनः ॥५५॥  
ब्रह्माऽपि ते सहायार्थ मण्डनो नाम भूसुरः ।  
भविष्यति महेन्द्रोऽपि सुधन्वा नाम भूमिपः ॥५६॥  
तथेति प्रतिजग्राह विधेरपि विधायिनीम् ।  
बुधानीकपतिर्वाणीं सुधाधारामिव प्रभोः ॥५७॥  
अथेन्द्रो नृपतिर्भूत्वा प्रज्ञा धर्मेण पालयन् ।  
दिवं चकार पृथिवीं स्वपुरीममरावतीम् ॥५८॥  
सर्वज्ञोऽप्यसतां शास्त्रे कृत्रिमश्रद्धयाऽन्वितः ।  
प्रतीक्षमाणः क्रौश्चारिं मेलयामास सौगतान् ॥५९॥  
ततः स तारकारातिरजनिष्ट महीतले ।  
भट्टपादाभिधा यस्य भूषा दिक्सुदृशामभूत् ॥६०॥  
स्फुटयन्वेदतात्पर्यमभाज्जैमिनिसूत्रितम् ।  
सहस्रांशुरिवानूरुण्यज्जितं भासयज्जगत् ॥६१॥  
राज्ञः सुधन्वनः प्राप नगरीं स जयन्दिशः ।  
प्रत्युद्रभ्य क्षितीन्द्रोऽपि विधिवत्तमपूजयत् ॥६२॥  
सोऽभिनन्द्याशिषा भूपमासीनः काश्चनासने ।  
तां सभां शोभयामास सुरभिर्द्यवनीमिव ॥६३॥  
सभासमीपविटपिटपिश्रितकोकिलकूजितम् ।  
श्रुत्वा जगाद तद्वयाजाद्राजानं पण्डिताग्रणीः ॥६४॥  
मलिनैश्चेन्न सडस्ते नीचैः काककुलैः पिक ।  
श्रुतिदूषकनिर्हादैः श्लाघनीयस्तदा भवेः ॥६५॥  
षडभिज्ञा निशम्येमां वाचं तात्पर्यगर्भिताम् ।  
नितरां चरणस्पृष्टा भुजडा इव चुक्रुधुः ॥६६॥  
छित्त्वा युक्तिकुठारेण बुद्धसिद्धान्तशाखिनम् ।  
स तद्ग्रन्थेन्धनैश्चीर्णैः क्रोधज्वालामवर्धयत् ॥६७॥  
सा सभा वदनैस्तेषां रोषपाटालकान्तिभिः ।  
बभौ बालातपाताम्रैः सरसीव सरोरुहैः ॥६८॥  
उपन्यस्यत्सु साक्षेपं खण्डयत्सु परस्परम् ।  
तेषूदतिष्ठन्निर्घोषो भिन्दन्निव रसातलम् ॥६९॥  
अधः पेतुर्बुधेन्द्रेण क्षताः पक्षेषु तत्क्षणम् ।  
व्यूढकर्कशतर्केन तथागतधराधराः ॥७०॥  
स सर्वज्ञपदं विज्ञोऽसहमान इव द्विषाम् ।  
चकार चित्रविन्यस्तानेतान्मौनविभूषितान् ॥७१॥  
ततः प्रक्षीणदर्पेषु बौद्धेषु वसुधाधिपम् ।  
बोधयन्बहुधा वेदवचांसि प्रशशंस सः ॥७२॥  
बभाषेऽथ धराधीशो विद्यायत्तौ जयाजयौ ।  
यः पतित्वा गिरेः श्रृडादव्यग्रस्तन्मतं ध्रुवम् ॥७३॥  
तदाकर्ण्य मुखान्यन्ये परस्परमलोकयन् ।  
द्विजाग्र्यस्तु स्मरन्वेदानारुरोह गिरेः शिरः ॥७४॥  
यदि वेदाः प्रमाणं स्युर्भूयात्काचिन्न मे क्षतिः ।  
इति घोषयता तस्मान्न्यपाति सुमहात्मना ॥७५॥  
किमु दौहित्नदत्तेऽपि पुण्ये विलयमास्थिते ।  
ययातिश्चयवते स्वर्गात्पुनरित्यूचिरे जनाः ॥७६॥  
अपि लोकगुरुः शैलात्तूलपिण्ड इवापतत् ।  
श्रुतिरात्मशरण्यानां व्यसनं नोच्छिनत्ति किम् ॥७७॥  
श्रुत्वा तदद्भुतं कर्म द्विजा दिग्भ्यः समाययुः ।  
घनघोषमिवाकर्ण्य निकुज्जेभ्यः शिखावळाः ॥७८॥  
दृष्ट्रा तमक्षतं राजा श्रद्धां श्रुतिषु सन्दधे ।  
निनिन्द बहुधाऽऽत्मानं खलसंसर्गदूषितम् ॥७९॥  
सौगतास्त्वब्रुवन्नेदं प्रमाणं मतिनिर्णये ।  
मणिमन्त्रौषधैरेवं देहरक्षा भवेदिति ॥८०॥  
दुर्विधैरन्यथा नीते प्रत्यक्षेऽर्थेऽपि पार्थिवः ।  
भ्रुकुटीभीकरमुखः सन्धामुग्रतरां व्यधात् ॥८१॥  
पृच्छामि भवतः किश्चिद्वक्तुं न प्रभवन्ति ये ।  
यन्त्रोपलेषु सर्वास्तान्घातयिष्याम्यसंशयम् ॥८२॥  
इति संश्रुत्य गोत्रेशो घटमाशीविषान्वितम् ।  
आनीयात्र किमस्तीति पप्रच्छ द्विजसौगतान् ॥८३॥  
वक्ष्यामहे वयं भूप श्वः प्रभातेऽस्य निर्णयम् ।  
इति प्रसाद्य राजानं जग्मुर्भूसुरसौगताः ॥८४॥  
पद्मा इव तपस्तेषुः कण्ठद्वयसपाथसि ।  
द्युमणिं प्रति भूदेवाः सोऽपि प्रादुरभृत्ततः ॥८५॥  
सन्दिश्य वचनीयांशमादित्येऽन्तर्हिते द्विजाः ।  
आजग्मुरपि निश्चित्य सौगताः कलशस्थितम् ॥८६॥  
ततस्ते सौगताः सर्वे भुजङ्गोऽस्तीत्यवादिषुः ।  
भोगीशभोगशयनो भगवानिति भूसुराः ॥८७॥  
श्रुतभूसुरवाक्यस्य वदनं पृथिवीपतेः ।  
कासारशोषणम्लानसारसश्रियमाददे ॥८८॥  
अथ प्रोवाच दिव्या वाक् सम्राजमशरीरिणी ।  
तुदन्ती संशयं तस्य सर्वेषामेव श्रृण्वताम् ॥८९॥  
सत्यमेव महाराज ब्राह्मणा यद्वभाषिरे ।  
मा कृथाः संशयं तत्र भव सत्यप्रतिश्रवः ॥९०॥  
श्रुत्वाऽशरीरिणीं वाणीं ददर्श वसुधाधिपः ।  
मूर्तिं मधुद्विषः कुम्भे सुधामिव सुराधिपः ॥९१॥  
निरस्ताखिलस्नदेहो विन्यस्तेतरदर्शनात् ।  
व्यधादाज्ञां ततो राजा वधाय श्रुतिविद्विषाम् ॥९२॥  
आसेतोरातुषाराद्रेर्बौद्धानावृद्धबालकम् ।  
न हन्ति यः स हन्तव्यो भृत्यानित्यन्वशान्नृपः ॥९३॥  
इष्टोऽपि दृष्टदोषश्चेद्वध्य एव महात्मनाम् ।  
जननीमपि किं साक्षान्नावधीद्भुगुनन्दनः ॥९४॥  
स्कन्दानुसारिराजेन जैना धर्मद्विषो हताः ।  
योगीन्द्रेणेव किं योगघ्रा विघ्रास्तत्त्वालम्बिना ॥९५॥  
हतेषु तेषु दुष्टेषु परितस्तार कोविदः ।  
श्रौतवर्त्म अमिस्त्रेषु नष्टेष्विव रविर्महः ॥९६॥  
कुमारिलमृगेन्द्रेण हतेषु जिनहस्तिषु ।  
निष्प्रत्यूहमवर्धन्त श्रुतिशाखाः समन्ततः ॥९७॥  
प्रागित्थं ज्वनलभुवा प्रवर्तितेऽस्मिन् कर्माध्वन्यखिलविदा कुमारिलेन ।  
उद्धर्तु भुवनमिदं भवाब्धिमग्रं कारुण्याम्बुनिधिरियेष चन्द्रचूडः ॥९८॥  
इति श्रीमाधवीये तदुपोद्धातकथापरः ।  
सङ्क्षेपशकरजये सर्गोऽय़ं प्रथमोऽभवत् ॥  
आदितः श्लोकाः ९८  
    
