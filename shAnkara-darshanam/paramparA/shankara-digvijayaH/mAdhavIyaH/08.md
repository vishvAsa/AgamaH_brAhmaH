+++
title = "०८"

+++



<details open><summary>विश्वास-प्रस्तुतिः</summary>

अथ प्रतस्थे भगवान् प्रयागात्तं मण्डनं पण्डितमाशु जेतुम् ।  
गच्छन् खसृत्या पुरमालुलोके माहिष्मतीं मण्डनमण्डितां सः ॥१॥  
</details>

<details><summary>मूलम्</summary>

अथ प्रतस्थे भगवान् प्रयागात्तं मण्डनं पण्डितमाशु जेतुम् ।  
गच्छन् खसृत्या पुरमालुलोके माहिष्मतीं मण्डनमण्डितां सः ॥१॥  
</details>


<details open><summary>विश्वास-प्रस्तुतिः</summary>

अवातरद्रत्न विचित्रवप्रां विलोक्य तां विस्मितमानसोऽसौ ।  
पुराणवत्पुष्करवर्तनीतः पुरोपकण्ठस्थवने मनोज्ञे ॥२॥  
</details>

<details><summary>मूलम्</summary>

अवातरद्रत्न विचित्रवप्रां विलोक्य तां विस्मितमानसोऽसौ ।  
पुराणवत्पुष्करवर्तनीतः पुरोपकण्ठस्थवने मनोज्ञे ॥२॥  
</details>


<details open><summary>विश्वास-प्रस्तुतिः</summary>

प्रफुल्लराजीववने विहारी तरडरिडत्कणशीकरार्द्रः ।  
रेवामरुत्कम्पितसालमालः श्रमापहृद भाष्यकृतं सिषेवे ॥३॥  
</details>

<details><summary>मूलम्</summary>

प्रफुल्लराजीववने विहारी तरडरिडत्कणशीकरार्द्रः ।  
रेवामरुत्कम्पितसालमालः श्रमापहृद भाष्यकृतं सिषेवे ॥३॥  
</details>


<details open><summary>विश्वास-प्रस्तुतिः</summary>

तस्मिन् स विश्रम्य कृताह्रिकः सन् खस्वस्तिकारोहणशालिनीने ।  
गच्छन्नसौ मण्डनपण्डितौको दासीस्तदीयाः स ददर्श मार्गे ॥४॥  
</details>

<details><summary>मूलम्</summary>

तस्मिन् स विश्रम्य कृताह्रिकः सन् खस्वस्तिकारोहणशालिनीने ।  
गच्छन्नसौ मण्डनपण्डितौको दासीस्तदीयाः स ददर्श मार्गे ॥४॥  
</details>


<details open><summary>विश्वास-प्रस्तुतिः</summary>

कुत्रालयो मण्डनपण्डितस्येत्येताः स पप्रच्छ जलाय गन्त्रीः ।  
ताश्चापि दृष्ट्राऽद्भुतशकरं तं सन्तोषवत्यो ददुरुत्तरं स्म ॥५॥  
</details>

<details><summary>मूलम्</summary>

कुत्रालयो मण्डनपण्डितस्येत्येताः स पप्रच्छ जलाय गन्त्रीः ।  
ताश्चापि दृष्ट्राऽद्भुतशकरं तं सन्तोषवत्यो ददुरुत्तरं स्म ॥५॥  
</details>


<details open><summary>विश्वास-प्रस्तुतिः</summary>

स्वतः प्रमाणं परतः प्रमाणं  
कीराङ्गना यत्र गिरं गिरन्ति ।  
द्वारस्थ नीडान्तर संनिरुद्धा  
जानीहि तन्मण्डनपण्डितौकः ॥६॥  
</details>

<details><summary>मूलम्</summary>

स्वतः प्रमाणं परतः प्रमाणं  
कीराङ्गना यत्र गिरं गिरन्ति ।  
द्वारस्थ नीडान्तर-संनिरुद्धा  
जानीहि तन् मण्डन-पण्डितौकः ॥६॥+++(5)+++  
</details>


<details open><summary>विश्वास-प्रस्तुतिः</summary>

फलप्रदं कर्म फलप्रदोऽजः  
कीराङ्गना यत्र गिरं गिरन्ति ॥  
द्वारस्थनीडान्तर-सन्निरुद्धा  
जानीहि तन् मण्डनपण्डितौकः ॥७॥  
</details>

<details><summary>मूलम्</summary>

फलप्रदं कर्म फलप्रदोऽजः कीराङ्गना यत्र गिरं गिरन्ति ॥  
द्वारस्थनीडान्तरसन्निरुद्धा जानीहि तन्मण्डनपण्डितौकः ॥७॥  
</details>


<details open><summary>विश्वास-प्रस्तुतिः</summary>

जगद् ध्रुवं स्याज् जगद् अध्रुवं स्यात्  
कीराङ्गना यत्र गिरं गिरन्ति ।  
द्वारस्थनीडान्तरसन्निरुद्धा  
जानीहि तन्मण्डनपण्डितौकः ॥८॥  
</details>

<details><summary>मूलम्</summary>

जगद् ध्रुवं स्याज्जगदध्रुवं स्यात्कीराङ्गना यत्र गिरं गिरन्ति ।  
द्वारस्थनीडान्तरसन्निरुद्धा जानीहि तन्मण्डनपण्डितौकः ॥८॥  
</details>


<details open><summary>विश्वास-प्रस्तुतिः</summary>

पीत्वा तदुक्तीरथ तस्य गेहाद्रत्वा बहिः सद्म कवाटगुप्तम् ।  
दुर्वेशमालोच्य स योगशक्त्या व्योमाध्वनाऽवातरदडणान्तः ॥९॥  
</details>

<details><summary>मूलम्</summary>

पीत्वा तदुक्तीरथ तस्य गेहाद्रत्वा बहिः सद्म कवाटगुप्तम् ।  
दुर्वेशमालोच्य स योगशक्त्या व्योमाध्वनाऽवातरदडणान्तः ॥९॥  
</details>


<details open><summary>विश्वास-प्रस्तुतिः</summary>

तदा स लेखेन्द्रनिकेतनाभं स्फुरन्मरुचश्चलकेतनाभम् ।  
समग्रामालोकत मण्डनस्य निवेशनं भूतलमण्डनस्य ॥१०॥  
</details>

<details><summary>मूलम्</summary>

तदा स लेखेन्द्रनिकेतनाभं स्फुरन्मरुचश्चलकेतनाभम् ।  
समग्रामालोकत मण्डनस्य निवेशनं भूतलमण्डनस्य ॥१०॥  
</details>


<details open><summary>विश्वास-प्रस्तुतिः</summary>

सौधाग्रसञ्च्छन्ननभोवकाशं प्रविश्य तत्पाप्य कवेः सकाशम् ।  
विद्याविशेषात्तयशः प्रकाशं ददर्श तं पद्मजसन्निकाशम् ॥११॥  
</details>

<details><summary>मूलम्</summary>

सौधाग्रसञ्च्छन्ननभोवकाशं प्रविश्य तत्पाप्य कवेः सकाशम् ।  
विद्याविशेषात्तयशः प्रकाशं ददर्श तं पद्मजसन्निकाशम् ॥११॥  
</details>


<details open><summary>विश्वास-प्रस्तुतिः</summary>

तपोमहिम्रैव तपोनिधानं सजैमिनिं सत्यवतीतनूजम् ।  
यथाविधि श्राद्धविधौ निमन्त्र्य तत्पादपद्मान्यवनेजयन्तम् ॥१२॥  
</details>

<details><summary>मूलम्</summary>

तपोमहिम्रैव तपोनिधानं सजैमिनिं सत्यवतीतनूजम् ।  
यथाविधि श्राद्धविधौ निमन्त्र्य तत्पादपद्मान्यवनेजयन्तम् ॥१२॥  
</details>


<details open><summary>विश्वास-प्रस्तुतिः</summary>

तत्रान्तरिक्षादवतीर्य योगिवर्यः समागम्य यथार्हमेषः ।  
द्वैपायनं जैमिनिमप्युभाभ्यां ताभ्यां सहर्ष प्रतिनन्दितोऽभूत् ॥१३॥  
</details>

<details><summary>मूलम्</summary>

तत्रान्तरिक्षादवतीर्य योगिवर्यः समागम्य यथार्हमेषः ।  
द्वैपायनं जैमिनिमप्युभाभ्यां ताभ्यां सहर्ष प्रतिनन्दितोऽभूत् ॥१३॥  
</details>


<details open><summary>विश्वास-प्रस्तुतिः</summary>

अथ द्युमार्गादवतीर्णमन्तिके मुन्योः स्थितं ज्ञानशिखोपवीतिनम् ।  
सन्न्यास्यसावित्यवगत्य सोऽभवत्प्रवृत्तिशास्त्रैकरतोऽपि कोपनः ॥१४॥  
</details>

<details><summary>मूलम्</summary>

अथ द्युमार्गादवतीर्णमन्तिके मुन्योः स्थितं ज्ञानशिखोपवीतिनम् ।  
सन्न्यास्यसावित्यवगत्य सोऽभवत्प्रवृत्तिशास्त्रैकरतोऽपि कोपनः ॥१४॥  
</details>


<details open><summary>विश्वास-प्रस्तुतिः</summary>

तदाऽतिरुष्टस्य गृहाश्रमेशितुर्यतीश्वरस्यापि कुतूहलम्भृतः ।  
क्रमात्किलैवं बुधशस्तयोस्तयोः प्रश्नोत्तराण्यासुरथोत्तरोत्तरम् ॥१५॥  
</details>

<details><summary>मूलम्</summary>

तदाऽतिरुष्टस्य गृहाश्रमेशितुर्यतीश्वरस्यापि कुतूहलम्भृतः ।  
क्रमात्किलैवं बुधशस्तयोस्तयोः प्रश्नोत्तराण्यासुरथोत्तरोत्तरम् ॥१५॥  
</details>


<details open><summary>विश्वास-प्रस्तुतिः</summary>

"कुतो मुण्ड्य्" "आ-गलान् मुण्डी"  
"पन्थास् ते पृच्छ्यते मया" ।  
"किम् आह पन्थास्" "त्वन्-माता  
मुण्डेत्य् आह" "तथैव हि" ॥१६॥  
</details>

<details><summary>मूलम्</summary>

कुतो मुण्ड्यागलान्मुण्डी पन्थास्ते पृच्छ्यते मया ।  
किमाह पन्थास्त्वन्माता मुण्डेत्याह तथैव हि ॥१६॥  
</details>


<details open><summary>विश्वास-प्रस्तुतिः</summary>

"पन्थानं त्वम् अपृच्छस्, त्वां  
पन्थाः प्रत्याह मण्डन ।  
त्वन्-मातेत्य् अत्र शब्दोऽयं  
न मां ब्रूयाद् अपृच्छकम्" ॥१७॥  
</details>

<details><summary>मूलम्</summary>

पन्थानं त्वमपृच्छस्त्वां पन्थाः प्रत्याह मण्डन ।  
त्वन्मातेत्यत्र शब्दोऽयं न मां ब्रूयादपृच्छकम् ॥१७॥  
</details>


<details open><summary>विश्वास-प्रस्तुतिः</summary>

"अहो पीता किमु सुरा?"  
"नैव, श्वेता - यतः स्मर" ।  
"किं त्वं जानासि तद्-वर्णम्?"  
"अहं वर्णं, भवान् रसम्" ॥१८॥+++(5)+++  
</details>

<details><summary>मूलम्</summary>

अहो पीता किमु सुरा नैव श्वेता यतः स्मर ।  
किं त्वं जानासि तद्वर्णमहं वर्णं भवान् रसम् ॥१८॥  
</details>


<details open><summary>विश्वास-प्रस्तुतिः</summary>

"मत्तो जातः कलञ्जाशी+++(=विष-बाण-हत-मांस-खादकः)+++  
विपरीतानि भाषते" ।  
"सत्यं ब्रवीति पितृवत्  
त्वत्तो जातः कलञ्जभुक्" ॥१९॥  
</details>

<details><summary>मूलम्</summary>

मत्तो जातः कलञ्जाशी विपरीतानि भाषते ।  
सत्यं ब्रवीति पितृवत्त्वत्तो जातः कलञ्जभुक् ॥१९॥  
</details>


<details open><summary>विश्वास-प्रस्तुतिः</summary>

"कन्थां वहासि दुर्बुद्धे  
गर्दभेनापि दुर्वहाम् ।  
शिखा-यज्ञोपवीताभ्यां  
कस्ते भारो भविष्यति" ॥२०॥+++(5)+++  
</details>

<details><summary>मूलम्</summary>

कन्थां वहासि दुर्बुद्धे गर्दभेनापि दुर्वहाम् ।  
शिखायज्ञोपवीताभ्यां कस्ते भारो भविष्यति ॥२०॥  
</details>


<details open><summary>विश्वास-प्रस्तुतिः</summary>

"कन्थां वहामि दुर्बुद्धे  
तव पित्रापि दुर्वहाम् ।  
शिखा-यज्ञोपवीताभ्यां  
श्रुतेर् भारो भविष्यति" ॥२१॥  
</details>

<details><summary>मूलम्</summary>

कन्थां वहामि दुर्बुद्धे तव पित्रापि दुर्बहाम् ।  
शिखायज्ञोपवीताभ्यां श्रुतेर्भारो भविष्यति ॥२१॥  
</details>


<details open><summary>विश्वास-प्रस्तुतिः</summary>

"त्यक्त्वा पाणि-गृहीतीं स्वाम्  
अशक्त्या परिरक्षणे ।  
शिष्य-पुस्तक-भारेच्छोर्  
व्याख्याता ब्रह्मनिष्ठता" ॥२२॥  
</details>

<details><summary>मूलम्</summary>

त्यक्त्वा पाणिगृहीतीं स्वामशक्त्या परिरक्षणे ।  
शिष्यपुस्तकभारेच्छोर्व्याख्याता ब्रह्मनिष्ठता ॥२२॥  
</details>


<details open><summary>विश्वास-प्रस्तुतिः</summary>

"गुरु-शुश्रूषणालस्यात्  
समावर्त्य गुरोः कुलात् ।  
स्त्रियः शुश्रूषमाणस्य  
व्याख्याता कर्म-निष्ठाता" ॥२३॥  
</details>

<details><summary>मूलम्</summary>

गुरुशुश्रूषणालस्यात्समावर्त्य गुरोः कुलात् ।  
स्त्रियः शुश्रूषमाणस्य व्याख्याता कर्मनिष्ठाता ॥२३॥  
</details>


<details open><summary>विश्वास-प्रस्तुतिः</summary>

स्थितोऽसि योषितां गर्भे  
ताभिर् एव विवर्धितः ।  
अहो कृतघ्नता मूर्ख  
कथं ता एव निन्दसि ॥२४॥+++(5)+++  
</details>

<details><summary>मूलम्</summary>

स्थितोऽसि योषितां गर्भे ताभिरेव विवर्धितः ।  
अहो कृतघ्नता मूर्ख कथं ता एव निन्दसि ॥२४॥  
</details>


<details open><summary>विश्वास-प्रस्तुतिः</summary>

यासां स्तन्यं त्वया पीतं  
यासां जातोऽसि योनितः ।  
तासु मूर्खतम स्त्रीषु  
पशुवद् रमसे कथम् ॥२५॥  
</details>

<details><summary>मूलम्</summary>

यासां स्तन्यं त्वया पीतं यासां जातोऽसि योनितः ।  
तासु मूर्खतम स्त्रीषु पशुवद्रमसे कथम् ॥२५॥  
</details>


<details open><summary>विश्वास-प्रस्तुतिः</summary>

"वीर-हत्याम् अवाप्तोऽसि  
वह्नीन् उद्वास्य यत्नतः ।"  
"आत्म-हत्याम् अवाप्तस् त्वम्  
अविदित्वा परं पदम्" ॥२६॥  
</details>

<details><summary>मूलम्</summary>

वीरहत्यामवाप्तोऽसि वह्रीनुद्वास्य यत्नतः ।  
आत्महत्यामवाप्तस्त्वमविदित्वा परं पदम् ॥२६॥  
</details>


<details open><summary>विश्वास-प्रस्तुतिः</summary>

"दौवारिकान् वर्जयित्वा  
कथं स्तेनवदागतः ।"  
"भिक्षुभ्योऽन्नमदत्वा त्वं  
स्तेनवद्भोक्ष्यासे कथम्" ॥२७॥  
</details>

<details><summary>मूलम्</summary>

दौवारिकान्वर्जयित्वा कथं स्तेनवदागतः ।  
भिक्षुभ्योऽन्नमदत्वा त्वं स्तेनवद्भोक्ष्यासे कथम् ॥२७॥  
</details>


<details open><summary>विश्वास-प्रस्तुतिः</summary>

"कर्मकाले न सम्भाष्य  
अहं मूर्खेण सम्पति" ।  
"अहो प्रकटितं ज्ञानं  
+++(प्रथम-पादान्ते)+++ यति-भङ्गेन भाषिणा" ॥२८॥  
</details>

<details><summary>मूलम्</summary>

कर्मकाले न सम्भाष्य अहं मूर्खेण सम्पति ।  
अहो प्रकटितं ज्ञानं यतिभङ्गेन भाषिणा ॥२८॥  
</details>


<details open><summary>विश्वास-प्रस्तुतिः</summary>

"यतिभङ्गे प्रवृत्तस्य  
यतिभङ्गो न दोषभाक्" ।  
"+++(यतेस् सङ्काशाद् भङ्ग इति)+++  
यतिभङ्गे प्रवृत्तस्य  
पञ्चम्यन्तं समस्यताम्" ॥२९॥  
</details>

<details><summary>मूलम्</summary>

यतिभङ्गे प्रवृत्तस्य यतिभङ्गो न दोषभाक् ।  
यतिभङ्गे प्रवृत्तस्य पश्चम्यन्तं समस्यताम् ॥२९॥  
</details>


<details open><summary>विश्वास-प्रस्तुतिः</summary>

"क्व ब्रह्म, क्व च दुर्मेधाः  
क्व सन्न्यासः, क्व वा कलिः ।  
स्वाद्व्-अन्न-भक्ष-कामेन  
वेषोऽयं योगिनां धृतः" ॥३०॥  
</details>

<details><summary>मूलम्</summary>

क ब्रह्म क च दुर्मेधाः क सन्न्यासः क वा कलिः ।  
स्वाद्वन्नभक्षकामेन वेषोऽयं योगिनां धृतः ॥३०॥  
</details>


<details open><summary>विश्वास-प्रस्तुतिः</summary>

"क्व स्वर्गः क्व दुराचारः  
क्वाग्निहोत्रं क्व वा कलिः।  
स्वाद्व्-अन्न-भक्ष-कामेन  
वेषोऽयं कर्मिणां धृतः" ॥३१॥  
</details>

<details><summary>मूलम्</summary>

क स्वर्गः क दुराचारः काग्निहोत्रं क वा कलिः।  
स्वाद्वन्नभक्षकामेन वेषोऽयं कर्मिणां धृतः ॥३१॥  
</details>


<details open><summary>विश्वास-प्रस्तुतिः</summary>

इत्यादिदुर्वाक्यगणं ब्रुवाणे  
रोषेण साऽहङ्कृति-विश्वरुपे ।  
श्रीशङ्करे वक्तरि तस्य तस्यो-  
त्तरं च कौतूहलतश्च चारु ॥३२॥  
</details>

<details><summary>मूलम्</summary>

इत्यादिदुर्वाक्यगणं ब्रुवाणे रोषेण साऽहङ्कृतिविश्वरुपे ।  
श्रीशङ्करे वक्तरि तस्य तस्योत्तरं च कौतूहलतश्च चारु ॥३२॥  
</details>


<details open><summary>विश्वास-प्रस्तुतिः</summary>

तं मण्डनं सम्मित-जैमिनीक्षितं  
व्यासोऽब्रवीज् जल्पसि वत्स दुर्वचः ।  
आचारणा नेयम् अनिन्दितात्मनां  
ज्ञातात्मतत्त्व-यमिनं धुतैषणम् ॥३३॥  
</details>

<details><summary>मूलम्</summary>
 
तं मण्डनं सम्मितजैमिनीक्षितं व्यासोऽब्रवीज्जल्पसि वत्स दुर्वचः ।  
आचारणा नेयमनिन्दितात्मनां ज्ञातात्मतत्त्व यमिनं धुतैषणम् ॥३३॥  
</details>


<details open><summary>विश्वास-प्रस्तुतिः</summary>

अभ्यागतोऽसौ स्वयमेव विष्णुर्  
इत्येव मत्वाऽऽशु निमन्त्रय त्वम् ।  
इत्याश्रवं ज्ञात-विधिं प्रतीतं  
सुध्य्-अग्रणीः साध्व् अशिषन् मुनिस् तम् ॥३४॥  
</details>

<details><summary>मूलम्</summary>

अभ्यागतोऽसौ स्वयमेव विष्णुरित्येव मत्वाऽऽशु निमन्त्रय त्वम् ।  
इत्याश्रवं ज्ञातविधिं प्रतीतं सुध्यग्रणीः साध्वशिषन्मुनिस्तम् ॥३४॥  
</details>


<details open><summary>विश्वास-प्रस्तुतिः</summary>

अथोपसंस्पृश्य जलं स शान्तः  
ससम्भ्रमं मण्डन-पण्डितोऽपि ।  
व्यासाज्ञया शास्त्र-विद् अर्चयित्वा  
न्यमन्त्रयद् भैक्ष्यकृते महर्षिम् ॥३५॥  
</details>

<details><summary>मूलम्</summary>

अथोपसंस्पृश्य जलं स शान्तः ससम्भ्रमं मण्डनपण्डितोऽपि ।  
व्यासाज्ञया शास्त्रविदर्चयित्वा न्यमन्त्रयद्भैक्ष्यकृते महर्षिम् ॥३५॥  
</details>


<details open><summary>विश्वास-प्रस्तुतिः</summary>

स चाब्रवीत् सौम्य विवादभिक्षाम्  
इच्छन् भवत्सन्निधिमागतोऽस्मि ।  
साऽन्योन्यशिष्यत्व-पणा प्रदेया  
नास्त्य् आदरः प्राकृत-भक्त-भैक्ष्ये ॥३६॥  
</details>

<details><summary>मूलम्</summary>

स चाब्रवीत्सौम्य विवादभिक्षामिच्छन् भवत्सन्निधिमागतोऽस्मि ।  
साऽन्योन्यशिष्यत्वपणा प्रदेया नास्त्यादरः प्राकृतभक्तभैक्ष्ये ॥३६॥  
</details>


<details open><summary>विश्वास-प्रस्तुतिः</summary>

मम न किञ्चिदपि ध्रुवम् ईप्सितं  
श्रुतिशिरः पथ-विस्तृतिम् अन्तरा ।  
अवहितेन मखेष्व् अधीरितः  
स भवता भव-ताप-हिम-द्युतिः ॥३७॥  
</details>

<details><summary>मूलम्</summary>

मम न किञ्चिदपि ध्रुवमीप्सितं श्रुतिशिरः पथविस्तृतिमन्तरा ।  
अवहितेन मखेष्वधीरितः स भवता भवतापहिमद्युतिः ॥३७॥  
</details>


<details open><summary>विश्वास-प्रस्तुतिः</summary>

जगति सम्प्रति तं प्रथयाम्य् अहं  
समभिभूय समस्त-विवादिनम् ।  
त्वमपि संश्रय मे मतम् उत्तमं  
विगद वा वद वाऽस्मि जितस् त्व् अति ॥३८॥  
</details>

<details><summary>मूलम्</summary>

जगति सम्प्रति तं प्रथयाम्यहं समभिभूय समस्तविवादिनम् ।  
त्वमपि संश्रय मे मतमुत्तमं विगद वा वद वाऽस्मि जितस्त्वति ॥३८॥  
</details>


<details open><summary>विश्वास-प्रस्तुतिः</summary>

इति यतिप्रवरस्य निशम्य तद्  
वचनम् अर्थवद् आगतविस्मयः ।  
परिभवेन नवेन महायशाः  
स निजगौ निजगौरवमास्थितः ॥३९॥  
</details>

<details><summary>मूलम्</summary>

इति यतिप्रवरस्य निशम्य तद्वचनमर्थवदागतविस्मयः ।  
परिभवेन नवेन महायशाः स निजगौ निजगौरवमास्थितः ॥३९॥  
</details>


<details open><summary>विश्वास-प्रस्तुतिः</summary>

अपि सहस्रमुखे फणिनामके  
न विजितस् त्व् इति जातु फणत्य् अयम् ।  
न च विहाय मतं श्रुति-सम्मतं  
मुनिमते निपतेत् परिकल्पिते ॥४०॥  
</details>

<details><summary>मूलम्</summary>

अपि सहस्रमुखे फणिनामके न विजितस्त्विति जातु फणत्ययम् ।  
न च विहाय मतं श्रुतिसम्मतं मुनिमते निपतेत्परिकल्पिते ॥४०॥  
</details>


<details open><summary>विश्वास-प्रस्तुतिः</summary>

अपि कदाचिदुदेष्यति कोविदः सरसवादकथाऽपि भविष्यति ।  
इति कुतूहलिनो मम सर्वदा जयमहोऽयमहो स्वयमागतः ॥४१॥  
</details>

<details><summary>मूलम्</summary>

अपि कदाचिदुदेष्यति कोविदः सरसवादकथाऽपि भविष्यति ।  
इति कुतूहलिनो मम सर्वदा जयमहोऽयमहो स्वयमागतः ॥४१॥  
</details>


<details open><summary>विश्वास-प्रस्तुतिः</summary>

भवतु सम्प्रति वादकथाऽऽवयोः फलतु पुष्कलशास्त्रपरिश्रमः ।  
उपनता स्वयमेव न गृह्यते नवसुधा वसुधावसथेन किम् ॥४२॥  
</details>

<details><summary>मूलम्</summary>

भवतु सम्प्रति वादकथाऽऽवयोः फलतु पुष्कलशास्त्रपरिश्रमः ।  
उपनता स्वयमेव न गृह्यते नवसुधा वसुधावसथेन किम् ॥४२॥  
</details>


<details open><summary>विश्वास-प्रस्तुतिः</summary>

अयमहं यमहन्तुरपि स्वयं शमयिता मयि तावकसद्रिगम् ।  
सुकलहं कलहंसकलाभृतां दिश सुधाशुसुधामलसत्तनो ॥४३॥  
</details>

<details><summary>मूलम्</summary>

अयमहं यमहन्तुरपि स्वयं शमयिता मयि तावकसद्रिगम् ।  
सुकलहं कलहंसकलाभृतां दिश सुधाशुसुधामलसत्तनो ॥४३॥  
</details>


<details open><summary>विश्वास-प्रस्तुतिः</summary>

अपि तु दुर्हृदयस्मयकाननक्षतिकठोरकुठारधुरन्धरा ।  
न पटुता मम ते श्रवणान्तिकं ननु गताऽनुगताखिलदर्शना ॥४४॥  
</details>

<details><summary>मूलम्</summary>

अपि तु दुर्हृदयस्मयकाननक्षतिकठोरकुठारधुरन्धरा ।  
न पटुता मम ते श्रवणान्तिकं ननु गताऽनुगताखिलदर्शना ॥४४॥  
</details>


<details open><summary>विश्वास-प्रस्तुतिः</summary>

अत्यल्पमेतद्भवतेरितं मुने भैक्ष्यं प्रकुर्वे य्दि वाददित्सुता ।  
गतोद्यमोऽहं श्रुतवादवार्तया चिरेप्सितेयं वदिता न कश्चन ॥४५॥  
</details>

<details><summary>मूलम्</summary>

अत्यल्पमेतद्भवतेरितं मुने भैक्ष्यं प्रकुर्वे य्दि वाददित्सुता ।  
गतोद्यमोऽहं श्रुतवादवार्तया चिरेप्सितेयं वदिता न कश्चन ॥४५॥  
</details>


<details open><summary>विश्वास-प्रस्तुतिः</summary>

वादं करिष्यामि न सन्दिहेऽत्र जयाजयौ नौ वदिता न कश्चित् ।  
न कण्ठशोषैकफलो विवादो मिथो जिगीषू क्रुरुतस्तु वादम् ॥४६॥  
</details>

<details><summary>मूलम्</summary>

वादं करिष्यामि न सन्दिहेऽत्र जयाजयौ नौ वदिता न कश्चित् ।  
न कण्ठशोषैकफलो विवादो मिथो जिगीषू क्रुरुतस्तु वादम् ॥४६॥  
</details>


<details open><summary>विश्वास-प्रस्तुतिः</summary>

वादे हि वादि-प्रतिवादिनौ द्वौ  
विपक्ष-पक्ष-ग्रहणं विधत्तः ।  
"का नौ प्रतिज्ञा, वदतोश् च तस्यां  
किं मानम् इष्टं, वद कः स्वभावः" ॥४७॥  
</details>

<details><summary>मूलम्</summary>

वादे हि वादिप्रतिवादिनौ द्वौ विपक्षपक्षग्रहणं विधत्तः ।  
का नौ प्रतिज्ञा वदतोश्च तस्यां किं मानमिष्टं वद कः स्वभावः ॥४७॥  
</details>


<details open><summary>विश्वास-प्रस्तुतिः</summary>

"कः पार्श्निको +++(←प्रश्नः)+++ +++(मध्यस्थः)+++", ऽहं गृह-मेधि-सत्तमस्  
त्वं भिक्षुराजो वदताम् अनुत्तमः ।  
जयाजयौ नौ सुपणौ विधीयतां  
ततः परं साधु वदाव सुस्मितौ ॥४८॥  
</details>

<details><summary>मूलम्</summary>

कः पार्श्निकोऽहं गृहमेधिसत्तमस्त्वं भिक्षुराजो वदतामनुत्तमः ।  
जयाजयौ नौ सुपणौ विधीयतां ततः परं साधु वदाव सुस्मितौ ॥४८॥  
</details>


<details open><summary>विश्वास-प्रस्तुतिः</summary>

अद्यातिधन्योऽस्मि यदार्यपादो मया सहाभ्यर्थयते विवादम् ।  
भविष्यते वादकथाऽपरेद्युर्माध्याह्रिकं सम्प्रति कर्म कुर्याम् ॥४९॥  
</details>

<details><summary>मूलम्</summary>

अद्यातिधन्योऽस्मि यदार्यपादो मया सहाभ्यर्थयते विवादम् ।  
भविष्यते वादकथाऽपरेद्युर्माध्याह्रिकं सम्प्रति कर्म कुर्याम् ॥४९॥  
</details>


<details open><summary>विश्वास-प्रस्तुतिः</summary>

तथेति सूक्ते स्मितशकरेण भविष्यते वादकथा श्व एव ।  
तत्साक्षिभावं व्रजतं मुनीन्द्रावित्यर्थयद्वादरजैमिनी सः ॥५०॥  
</details>

<details><summary>मूलम्</summary>

तथेति सूक्ते स्मितशकरेण भविष्यते वादकथा श्व एव ।  
तत्साक्षिभावं व्रजतं मुनीन्द्रावित्यर्थयद्वादरजैमिनी सः ॥५०॥  
</details>


<details open><summary>विश्वास-प्रस्तुतिः</summary>

विधाय भार्यां विदुषीं सदस्यां विधीयतां वादकथा सुधीन्द्र ।  
इत्थं सरस्वत्यवतारताज्ञौ तद्धर्मपत्न्यास्तमभाषिषाताम् ॥५१॥  
</details>

<details><summary>मूलम्</summary>

विधाय भार्यां विदुषीं सदस्यां विधीयतां वादकथा सुधीन्द्र ।  
इत्थं सरस्वत्यवतारताज्ञौ तद्धर्मपत्न्यास्तमभाषिषाताम् ॥५१॥  
</details>


<details open><summary>विश्वास-प्रस्तुतिः</summary>

अथानुमोद्याभिहितं मुनिभ्यां स मण्डनार्यः प्रकृतं चिकीर्षुः ।  
आनर्च दैवोपगतान्मुनीन्द्रानग्रीनिव त्रीन्मुनिशेखरांस्तान् ॥५२॥  
</details>

<details><summary>मूलम्</summary>

अथानुमोद्याभिहितं मुनिभ्यां स मण्डनार्यः प्रकृतं चिकीर्षुः ।  
आनर्च दैवोपगतान्मुनीन्द्रानग्रीनिव त्रीन्मुनिशेखरांस्तान् ॥५२॥  
</details>


<details open><summary>विश्वास-प्रस्तुतिः</summary>

भुक्त्वोपविष्टस्य मुनित्रयस्य श्रमापनोदाय तदीयशिष्यौ ।  
अतिष्ठतां पार्श्वगतौ वटू द्वौ सचामरौ वीजनमाचरन्तौ ॥५३॥  
</details>

<details><summary>मूलम्</summary>

भुक्त्वोपविष्टस्य मुनित्रयस्य श्रमापनोदाय तदीयशिष्यौ ।  
अतिष्ठतां पार्श्वगतौ वटू द्वौ सचामरौ वीजनमाचरन्तौ ॥५३॥  
</details>


<details open><summary>विश्वास-प्रस्तुतिः</summary>

अथ क्रियान्ते किल सूपविष्टास्रय्यन्तवेद्यार्थविदस्रयोऽमी ।  
अमन्त्रयंश्चारु परस्परं ते मुहूर्तमात्रं किमपि प्रहृष्टाः ॥५४॥  
</details>

<details><summary>मूलम्</summary>

अथ क्रियान्ते किल सूपविष्टास्रय्यन्तवेद्यार्थविदस्रयोऽमी ।  
अमन्त्रयंश्चारु परस्परं ते मुहूर्तमात्रं किमपि प्रहृष्टाः ॥५४॥  
</details>


<details open><summary>विश्वास-प्रस्तुतिः</summary>

तेषां द्विजेन्द्रालयनिर्गतानामदर्शनं ज्गमतुरज्जसा द्वौ ।  
रेवातटे रम्यकदम्बजाले देवालयेऽवस्थितवांस्तृतीयः ॥५५॥  
</details>

<details><summary>मूलम्</summary>

तेषां द्विजेन्द्रालयनिर्गतानामदर्शनं ज्गमतुरज्जसा द्वौ ।  
रेवातटे रम्यकदम्बजाले देवालयेऽवस्थितवांस्तृतीयः ॥५५॥  
</details>


<details open><summary>विश्वास-प्रस्तुतिः</summary>

इति स यतिवरेण्यो दैवयोगाद्रुरु  
णामितरजनदुरापं दर्शनं प्राप्य हृष्टः ।  
तदुदित्वचनानि श्रावयन्नात्मशि -  
ष्याननय्दमृततुल्यान्यात्मवित्तां त्रियामाम् ॥५६॥  
</details>

<details><summary>मूलम्</summary>

इति स यतिवरेण्यो दैवयोगाद्रुरु  
णामितरजनदुरापं दर्शनं प्राप्य हृष्टः ।  
तदुदित्वचनानि श्रावयन्नात्मशि -  
ष्याननय्दमृततुल्यान्यात्मवित्तां त्रियामाम् ॥५६॥  
</details>


<details open><summary>विश्वास-प्रस्तुतिः</summary>

प्रातः शोणसरोजबान्धवरुचिप्रद्योतिते व्योमनि  
प्रख्यातः स विधाय कर्म नियतं प्रज्ञावतामग्रणीः ।  
साकं शिष्यवरैः प्रपद्य सदनं सन्मण्डितं माण्डनं  
वादायोपविवेश पण्डितसभामध्ये मुनिर्ध्येयवित् ॥५७॥  
</details>

<details><summary>मूलम्</summary>

प्रातः शोणसरोजबान्धवरुचिप्रद्योतिते व्योमनि  
प्रख्यातः स विधाय कर्म नियतं प्रज्ञावतामग्रणीः ।  
साकं शिष्यवरैः प्रपद्य सदनं सन्मण्डितं माण्डनं  
वादायोपविवेश पण्डितसभामध्ये मुनिर्ध्येयवित् ॥५७॥  
</details>


<details open><summary>विश्वास-प्रस्तुतिः</summary>

ततः समादिश्य सदस्यतायां सधर्मिणीं मण्डनपण्डितोऽपि ।  
स शारदां नाम समस्तविद्याविशारदां वादसमुत्सुकोऽभूत् ॥५८॥  
</details>

<details><summary>मूलम्</summary>

ततः समादिश्य सदस्यतायां सधर्मिणीं मण्डनपण्डितोऽपि ।  
स शारदां नाम समस्तविद्याविशारदां वादसमुत्सुकोऽभूत् ॥५८॥  
</details>


<details open><summary>विश्वास-प्रस्तुतिः</summary>

पत्या नियुक्ता पतिदेवता सा सदस्यभावे सुदती चकाशे ।  
तयोर्विवेक्तुं श्रुततारतम्यं समागता संसदि भारतीव ॥५९॥  
</details>

<details><summary>मूलम्</summary>

पत्या नियुक्ता पतिदेवता सा सदस्यभावे सुदती चकाशे ।  
तयोर्विवेक्तुं श्रुततारतम्यं समागता संसदि भारतीव ॥५९॥  
</details>


<details open><summary>विश्वास-प्रस्तुतिः</summary>

प्रवृद्धवादोत्सुकतां तदीयां विज्ञाय विज्ञः प्रथमं यतीन्द्रः ।  
परावरज्ञः स परावरैक्यपरां प्रतिज्ञामकरोत्स्वकीयाम् ॥६०॥  
</details>

<details><summary>मूलम्</summary>

प्रवृद्धवादोत्सुकतां तदीयां विज्ञाय विज्ञः प्रथमं यतीन्द्रः ।  
परावरज्ञः स परावरैक्यपरां प्रतिज्ञामकरोत्स्वकीयाम् ॥६०॥  
</details>


<details open><summary>विश्वास-प्रस्तुतिः</summary>

ब्रह्मैकं परमार्थ-सच्-चिद्-अमलं विश्वप्रपञ्चात्मना 
शुक्ती रूप्यपरात्मनेव बहलाज्ञानावृतं भासते ।  
तज्-ज्ञानान् निखिल-प्रपञ्च-निलया स्वात्म-व्यवस्था परं  
निर्वाणं जनि-मुक्तम् अभ्युपगतं, मानं श्रुतेर् मस्तकम् ॥६१॥  
</details>

<details><summary>मूलम्</summary>

ब्रह्मैकं परमार्थसच्चिदमलं विश्वप्रपञ्चात्मना
शुक्ती रूप्यपरात्मनेव बहलाज्ञानावृतं भासते ।  
तज्ज्ञानान्निखिलप्रपञ्चनिलया स्वात्मव्यवस्था परं  
निर्वाणं जनिमुक्तमभ्युपगतं मानं श्रुतेर्मस्तकम् ॥६१॥  
</details>


<details open><summary>विश्वास-प्रस्तुतिः</summary>

"बाढं जये यदि पराजयभाग् अहं स्यां  
सन्न्यासम् अङ्ग **परिहृत्य कषायचेलम्** ।  
**शुक्लं वसीय** वसनं, द्वयभारतीयं  
वादे जयाजयफल-प्रतिदीपिका ऽस्तु" ॥६२॥  
</details>

<details><summary>मूलम्</summary>

बाढं जये यदि पराजयभागहं स्यां सन्न्यासमङ्ग परिहृत्य कपायचेलम् ।  
शुक्लं वसीय वसनं द्वयभारतीयं वादे जयाजयफलप्रतिदीपिकाऽस्तु ॥६२॥  
</details>


<details open><summary>विश्वास-प्रस्तुतिः</summary>

इत्थं प्रतिज्ञां कृतवत्युदारां श्रीशङ्करे भिक्षुवरे स्वकीयाम् ।  
स विश्वरुपो गृहमेधिवर्यश्चके प्रतिज्ञां स्वमतप्रतिष्ठाम् ॥६३॥  
</details>

<details><summary>मूलम्</summary>

इत्थं प्रतिज्ञां कृतवत्युदारां श्रीशङ्करे भिक्षुवरे स्वकीयाम् ।  
स विश्वरुपो गृहमेधिवर्यश्चके प्रतिज्ञां स्वमतप्रतिष्ठाम् ॥६३॥  
</details>


<details open><summary>विश्वास-प्रस्तुतिः</summary>

वेदान्ता न प्रमाणं +++(ब्रह्मणः)+++, चिति-वपुषि +++(ब्रह्मणि)+++ +++(वेदान्तादि-)+++पदे तत्र सङ्गत्य्-अयोगात्  
पूर्वो भागः प्रमाणं, पद-चय-गमिते कार्य-वस्तुन्य् अशेषे ।  
शब्दानां कार्य-मात्रं प्रति समधिगता शक्तिर् अभ्युन्नतानां  
कर्मभ्यो मुक्तिर् इष्टा, तद् इह तनुभृताम् आयुषः स्यात् समाप्तेः ॥६४॥  
</details>

<details><summary>मूलम्</summary>

वेदान्ता न प्रमाणं चितिवपुषि पदे तत्र सङ्गत्ययोगा -  
त्पूर्वो भागः प्रमाणं पदचयगमिते कार्यवस्तुन्यशेषे ।  
शब्दानां कार्यमात्रं प्रति समधिगता शक्तिरभ्युन्नतानां  
कर्मभ्यो मुक्तिरिष्टा तदिह तनुभृतामाऽऽयुषः स्यात्समाप्तेः ॥६४॥  
</details>


<details open><summary>विश्वास-प्रस्तुतिः</summary>

वादे कृतेऽस्मिन् यदि मे जयान्यस्+++(=पराजयः)+++  
+++(सन्न्यासत्यागादेः)+++ त्वयोदितात् स्याद् विपरीत-भावः ।  
येयं त्वयाऽभूद् गदिता प्रसाक्ष्ये +++(द्वयभारती)+++  
+++(अनु)+++जानाति चेत् सा भविता वधूर् मे ॥६५॥  
</details>

<details><summary>मूलम्</summary>

वादे कृतेऽस्मिन्यदि मे जयान्यस्त्वयोदितात्स्याद्विपरीतभावः ।  
येयं त्वयाऽभूद् गदिता प्रसाक्ष्ये जानाति चेत्सा भविता वधूर्मे ॥६५॥  
</details>


<details open><summary>विश्वास-प्रस्तुतिः</summary>

जेतुः पराजित इहाश्रममादददीतेत्येतौ मिथः कृतपणौ यतिविश्वरुपौ ।  
अम्बामुदारधिषणामभिषिच्य साक्ष्ये जल्पं वितेनतुरथो जयदत्तदृष्टी ॥६६॥  
</details>

<details><summary>मूलम्</summary>

जेतुः पराजित इहाश्रममादददीतेत्येतौ मिथः कृतपणौ यतिविश्वरुपौ ।  
अम्बामुदारधिषणामभिषिच्य साक्ष्ये जल्पं वितेनतुरथो जयदत्तदृष्टी ॥६६॥  
</details>


<details open><summary>विश्वास-प्रस्तुतिः</summary>

आवश्यकं परिसमाप्य दिने दिने तौ वादं समं व्यतनुतां किल सर्ववेदौ ।  
एवं विजेतुमनसोरुपविष्टयोस्तां मालां गले न्यधित सोभयभारतीयम् ॥६७॥  
</details>

<details><summary>मूलम्</summary>

आवश्यकं परिसमाप्य दिने दिने तौ वादं समं व्यतनुतां किल सर्ववेदौ ।  
एवं विजेतुमनसोरुपविष्टयोस्तां मालां गले न्यधित सोभयभारतीयम् ॥६७॥  
</details>


<details open><summary>विश्वास-प्रस्तुतिः</summary>

माला यदा मलिनभावमुपैति कण्ठेयस्यापि तस्य विजयेतरनिश्चयः स्यात् ।  
उक्त्वा गृहं गतवती गृहकर्मसक्ता भिक्षाशने पिचरितुं गृहिमस्करिभ्याम् ॥६८॥  
</details>

<details><summary>मूलम्</summary>

माला यदा मलिनभावमुपैति कण्ठेयस्यापि तस्य विजयेतरनिश्चयः स्यात् ।  
उक्त्वा गृहं गतवती गृहकर्मसक्ता भिक्षाशने पिचरितुं गृहिमस्करिभ्याम् ॥६८॥  
</details>


<details open><summary>विश्वास-प्रस्तुतिः</summary>

अन्योन्यसज्जयफले विहितादरौ तौ वादं विवादपरिनिर्णयमातनिष्टाम् ।  
ब्रह्मादयः सुरवरा अपि वाहनस्थाः श्रोतुं तदीयसदने स्थितवन्त ऊर्ध्वम् ॥६९॥  
</details>

<details><summary>मूलम्</summary>

अन्योन्यसज्जयफले विहितादरौ तौ वादं विवादपरिनिर्णयमातनिष्टाम् ।  
ब्रह्मादयः सुरवरा अपि वाहनस्थाः श्रोतुं तदीयसदने स्थितवन्त ऊर्ध्वम् ॥६९॥  
</details>


<details open><summary>विश्वास-प्रस्तुतिः</summary>

ततस्तयोरास महान्विंवादः सदस्यविश्राणितसाधुवादः ।  
स्वपक्षसाक्षी कृतसर्ववेदः परस्परस्यापि कृतप्रमोदः ॥७०॥  
</details>

<details><summary>मूलम्</summary>

ततस्तयोरास महान्विंवादः सदस्यविश्राणितसाधुवादः ।  
स्वपक्षसाक्षी कृतसर्ववेदः परस्परस्यापि कृतप्रमोदः ॥७०॥  
</details>


<details open><summary>विश्वास-प्रस्तुतिः</summary>

दिने दिने चाधिगतपकर्षो भूरीमवत्पण्डितसन्निकर्षः ।  
अन्योन्यभङ्गाहिततीव्रतर्षस्तथाऽपि दूरीकृतजन्यमर्षः ॥७१॥  
</details>

<details><summary>मूलम्</summary>

दिने दिने चाधिगतपकर्षो भूरीमवत्पण्डितसन्निकर्षः ।  
अन्योन्यभङ्गाहिततीव्रतर्षस्तथाऽपि दूरीकृतजन्यमर्षः ॥७१॥  
</details>


<details open><summary>विश्वास-प्रस्तुतिः</summary>

दिने दिने वासरमध्यमे सा ब्रूते पतिं भोजनकालमेव ।  
समेत्य भिक्षू समयं च भैक्ष्ये दिनान्यभूवन्निति पश्चषाणि ॥७२॥  
</details>

<details><summary>मूलम्</summary>

दिने दिने वासरमध्यमे सा ब्रूते पतिं भोजनकालमेव ।  
समेत्य भिक्षू समयं च भैक्ष्ये दिनान्यभूवन्निति पश्चषाणि ॥७२॥  
</details>


<details open><summary>विश्वास-प्रस्तुतिः</summary>

अन्योन्यधुत्तरमखण्डयतां प्रगल्भं  
बद्धासनौ स्मितविकासिमुखारविन्दौ ।  
न स्वेदकम्पगगनेक्षणशालिनों वा  
न क्रोधवाक्छलमवादि निरुत्तराभ्याम् ॥७३॥  
</details>

<details><summary>मूलम्</summary>

अन्योन्यधुत्तरमखण्डयतां प्रगल्भं  
बद्धासनौ स्मितविकासिमुखारविन्दौ ।  
न स्वेदकम्पगगनेक्षणशालिनों वा  
न क्रोधवाक्छलमवादि निरुत्तराभ्याम् ॥७३॥  
</details>


<details open><summary>विश्वास-प्रस्तुतिः</summary>

ततो यतिक्ष्माभृदवेक्ष्य दाक्ष्यं क्षोदक्षमं तस्य चिचक्षणस्य ।  
चिक्षेप तं क्षोभितसर्वपक्षं विद्वत्समक्षाप्रतिभातकक्ष्यम् ॥७४॥  
</details>

<details><summary>मूलम्</summary>

ततो यतिक्ष्माभृदवेक्ष्य दाक्ष्यं क्षोदक्षमं तस्य चिचक्षणस्य ।  
चिक्षेप तं क्षोभितसर्वपक्षं विद्वत्समक्षाप्रतिभातकक्ष्यम् ॥७४॥  
</details>


<details open><summary>विश्वास-प्रस्तुतिः</summary>

ततः स्वसिद्धानसमर्थनाय प्रागल्भ्यहीनोऽपि स सभ्यमुख्यः ।  
जगाद वेदान्तवचःप्रसिद्धमद्वैअसिद्धान्तमपाकरिष्णुः ॥७५॥  
</details>

<details><summary>मूलम्</summary>

ततः स्वसिद्धानसमर्थनाय प्रागल्भ्यहीनोऽपि स सभ्यमुख्यः ।  
जगाद वेदान्तवचःप्रसिद्धमद्वैअसिद्धान्तमपाकरिष्णुः ॥७५॥  
</details>


<details open><summary>विश्वास-प्रस्तुतिः</summary>

भो भो यतिक्ष्माधिपते भवद्भिर्जीवेशयोर्वास्तवमैकरुप्यम् ।  
विशुद्धमडीक्रियते हि तत्र प्रमाणमेवं न वयं प्रतीमः ॥७६॥  
</details>

<details><summary>मूलम्</summary>

भो भो यतिक्ष्माधिपते भवद्भिर्जीवेशयोर्वास्तवमैकरुप्यम् ।  
विशुद्धमडीक्रियते हि तत्र प्रमाणमेवं न वयं प्रतीमः ॥७६॥  
</details>


<details open><summary>विश्वास-प्रस्तुतिः</summary>

स प्रत्यवादीदिदमेव मानं यच्छ्वेतकेतुप्रमुखान्विनेयान् ।  
उद्दालकाद्या गुरवो महान्तः सङ्ग्राहयन्त्यात्मतया परेशम् ॥७७॥  
</details>

<details><summary>मूलम्</summary>

स प्रत्यवादीदिदमेव मानं यच्छ्वेतकेतुप्रमुखान्विनेयान् ।  
उद्दालकाद्या गुरवो महान्तः सङ्ग्राहयन्त्यात्मतया परेशम् ॥७७॥  
</details>


<details open><summary>विश्वास-प्रस्तुतिः</summary>

वेदावसानेद्यु हि तत्त्वमादिवचांसि जप्तान्यघमर्पणानि ।  
हुम्फण्मुखानीव वचांसि योगिन्नैषां विवक्षाऽस्ति कुहस्विदर्थे ॥७८॥  
</details>

<details><summary>मूलम्</summary>

वेदावसानेद्यु हि तत्त्वमादिवचांसि जप्तान्यघमर्पणानि ।  
हुम्फण्मुखानीव वचांसि योगिन्नैषां विवक्षाऽस्ति कुहस्विदर्थे ॥७८॥  
</details>


<details open><summary>विश्वास-प्रस्तुतिः</summary>

अर्थाप्रतीतौ किल हुम्फडादेर्जपोपयोगित्वमभाणि विज्ञैः ।  
अर्थप्रतीतौ स्फुटमत्र सत्यां कथं भवेत्प्राज्ञ जपार्थतैव ॥७९॥  
</details>

<details><summary>मूलम्</summary>

अर्थाप्रतीतौ किल हुम्फडादेर्जपोपयोगित्वमभाणि विज्ञैः ।  
अर्थप्रतीतौ स्फुटमत्र सत्यां कथं भवेत्प्राज्ञ जपार्थतैव ॥७९॥  
</details>


<details open><summary>विश्वास-प्रस्तुतिः</summary>

आपाततस्तत्त्वमसीति वाक्याद्यतीश जीवेश्वरयोरभेदः ।  
प्रतीयतेऽथाऽपि मखादिकर्तृप्रशंसया स्याद्विधिशेष एव ॥८०॥  
</details>

<details><summary>मूलम्</summary>

आपाततस्तत्त्वमसीति वाक्याद्यतीश जीवेश्वरयोरभेदः ।  
प्रतीयतेऽथाऽपि मखादिकर्तृप्रशंसया स्याद्विधिशेष एव ॥८०॥  
</details>


<details open><summary>विश्वास-प्रस्तुतिः</summary>

क्रत्वडयूपादिकमर्यमादिदेवात्मना वाक्यगणः प्रशंसन् ।  
शेषः क्रियाकाण्डगतो यदि स्यात्काण्डान्तरस्थोऽपि भवेत्कथं सः ॥८१॥  
</details>

<details><summary>मूलम्</summary>

क्रत्वडयूपादिकमर्यमादिदेवात्मना वाक्यगणः प्रशंसन् ।  
शेषः क्रियाकाण्डगतो यदि स्यात्काण्डान्तरस्थोऽपि भवेत्कथं सः ॥८१॥  
</details>


<details open><summary>विश्वास-प्रस्तुतिः</summary>

तर्ह्यस्तु जीवे परमात्मदृष्टिविधायकः कर्मसमृद्धयेऽर्हन् ।  
अब्रह्मणि ब्रह्मधियं विधत्ते यथा मनोऽन्नार्कनभस्वदादौ ॥८२॥  
</details>

<details><summary>मूलम्</summary>

तर्ह्यस्तु जीवे परमात्मदृष्टिविधायकः कर्मसमृद्धयेऽर्हन् ।  
अब्रह्मणि ब्रह्मधियं विधत्ते यथा मनोऽन्नार्कनभस्वदादौ ॥८२॥  
</details>


<details open><summary>विश्वास-प्रस्तुतिः</summary>

संश्रूतयेऽन्यत्र यथा लिडादिर्विधायको ब्रह्मविभावनाय ।  
तथा विधेरश्रवणान्मनीषिन् सञ्जाघटीत्यत्र कथं विधानम् ॥८३॥  
</details>

<details><summary>मूलम्</summary>

संश्रूतयेऽन्यत्र यथा लिडादिर्विधायको ब्रह्मविभावनाय ।  
तथा विधेरश्रवणान्मनीषिन् सञ्जाघटीत्यत्र कथं विधानम् ॥८३॥  
</details>


<details open><summary>विश्वास-प्रस्तुतिः</summary>

यद्वत्प्रतिष्ठाफलदर्शनेन विधिर्यतीनां वर रात्निसत्रे ।  
प्रकल्प्यते तद्वदिहापि मुक्तिफलश्रुतेः कल्पयितुं स युक्तः ॥८४॥  
</details>

<details><summary>मूलम्</summary>

यद्वत्प्रतिष्ठाफलदर्शनेन विधिर्यतीनां वर रात्निसत्रे ।  
प्रकल्प्यते तद्वदिहापि मुक्तिफलश्रुतेः कल्पयितुं स युक्तः ॥८४॥  
</details>


<details open><summary>विश्वास-प्रस्तुतिः</summary>

तर्हि क्रियाजन्यतया विमुक्तिः स्वर्गादिवद्धन्त विनश्वरा स्यात् ।  
उपासना कर्तुमकर्तुमन्यथा वा कर्तुमर्हा मनसः क्रियैव ॥८५॥  
</details>

<details><summary>मूलम्</summary>

तर्हि क्रियाजन्यतया विमुक्तिः स्वर्गादिवद्धन्त विनश्वरा स्यात् ।  
उपासना कर्तुमकर्तुमन्यथा वा कर्तुमर्हा मनसः क्रियैव ॥८५॥  
</details>


<details open><summary>विश्वास-प्रस्तुतिः</summary>

मा भूदिदं तत्त्वमसीति वाक्यमुपासनापर्यवसायि कामम् ।  
किन्त्वस्य जीवस्य परेण साम्यप्रत्यायकं सत्तम बोभवीतु ॥८६॥  
</details>

<details><summary>मूलम्</summary>

मा भूदिदं तत्त्वमसीति वाक्यमुपासनापर्यवसायि कामम् ।  
किन्त्वस्य जीवस्य परेण साम्यप्रत्यायकं सत्तम बोभवीतु ॥८६॥  
</details>


<details open><summary>विश्वास-प्रस्तुतिः</summary>

किं चेतनत्वेन विवक्ति साम्यं सार्वज्ञ्यसार्वात्म्यमुखैर्गुणैर्वा ।  
आद्ये प्रसिद्धं न खलूपदेश्यमन्ते स्वसिद्धान्तविरुद्धता स्यात् ॥८७॥  
</details>

<details><summary>मूलम्</summary>

किं चेतनत्वेन विवक्ति साम्यं सार्वज्ञ्यसार्वात्म्यमुखैर्गुणैर्वा ।  
आद्ये प्रसिद्धं न खलूपदेश्यमन्ते स्वसिद्धान्तविरुद्धता स्यात् ॥८७॥  
</details>


<details open><summary>विश्वास-प्रस्तुतिः</summary>

नित्यत्वमात्रेणं मुने परात्मगुणोपमानैः सुखबोधपूर्वैः ।  
गुणैरविद्यावृतितोऽप्रतीतैः साम्यं ब्रवीत्वस्य ततो न दोषः ॥८८॥  
</details>

<details><summary>मूलम्</summary>

नित्यत्वमात्रेणं मुने परात्मगुणोपमानैः सुखबोधपूर्वैः ।  
गुणैरविद्यावृतितोऽप्रतीतैः साम्यं ब्रवीत्वस्य ततो न दोषः ॥८८॥  
</details>


<details open><summary>विश्वास-प्रस्तुतिः</summary>

यद्येवमेतस्य परत्वमेव प्रत्याययत्वत्र दुराग्रहः कः ।  
त्वयैव तस्य प्रतिभासशका विद्वन्नविद्यावरणान्निरस्ता ॥८९॥  
</details>

<details><summary>मूलम्</summary>

यद्येवमेतस्य परत्वमेव प्रत्याययत्वत्र दुराग्रहः कः ।  
त्वयैव तस्य प्रतिभासशका विद्वन्नविद्यावरणान्निरस्ता ॥८९॥  
</details>


<details open><summary>विश्वास-प्रस्तुतिः</summary>

भोश्चेतनत्वेन शरीरिसाम्यमावेद्यतापस्य जगत्प्रसूतेः ।  
चिदुत्थितत्वेन परोदितस्याप्यणुप्रधानप्रभृतेर्निरासः ॥९०॥  
</details>

<details><summary>मूलम्</summary>

भोश्चेतनत्वेन शरीरिसाम्यमावेद्यतापस्य जगत्प्रसूतेः ।  
चिदुत्थितत्वेन परोदितस्याप्यणुप्रधानप्रभृतेर्निरासः ॥९०॥  
</details>


<details open><summary>विश्वास-प्रस्तुतिः</summary>

हन्तैवमस्तीति तदा प्रयोगः स्यात्त्वन्मते तत्त्वमसीति न स्यात् ।  
तदैक्षतेत्यत्र जडत्वशकाव्यावर्तनाचात्र पुनर्न चोद्यम् ॥९१॥  
</details>

<details><summary>मूलम्</summary>

हन्तैवमस्तीति तदा प्रयोगः स्यात्त्वन्मते तत्त्वमसीति न स्यात् ।  
तदैक्षतेत्यत्र जडत्वशकाव्यावर्तनाचात्र पुनर्न चोद्यम् ॥९१॥  
</details>


<details open><summary>विश्वास-प्रस्तुतिः</summary>

न त्वेवमप्यैक्यपरत्वमस्य प्रत्यक्षपूर्वप्रमितिप्रकोपात् ।  
न युज्यते तज्जपमात्रयोगिस्वाध्यायविध्याश्रितमभ्युपेयम् ॥९२॥  
</details>

<details><summary>मूलम्</summary>

न त्वेवमप्यैक्यपरत्वमस्य प्रत्यक्षपूर्वप्रमितिप्रकोपात् ।  
न युज्यते तज्जपमात्रयोगिस्वाध्यायविध्याश्रितमभ्युपेयम् ॥९२॥  
</details>


<details open><summary>विश्वास-प्रस्तुतिः</summary>

अक्षेण चेद्भेदमितिस्तदा स्यादभेदवादिश्रुतिवाक्यबाधः ।  
असन्निकर्षान्न भवेद्धि भैदप्रमैव तेनास्य कुतो विरोधः ॥९३॥  
</details>

<details><summary>मूलम्</summary>

अक्षेण चेद्भेदमितिस्तदा स्यादभेदवादिश्रुतिवाक्यबाधः ।  
असन्निकर्षान्न भवेद्धि भैदप्रमैव तेनास्य कुतो विरोधः ॥९३॥  
</details>


<details open><summary>विश्वास-प्रस्तुतिः</summary>

भिन्नोऽहमीशादिति भासते हि भेदस्य जीवात्मविशेषणत्वम् ।  
तत्सन्निकर्षोऽस्त्वथ सम्प्रयोगाभावेऽपि भेदेन्द्रिययोर्मनीषिन् ॥९४॥  
</details>

<details><summary>मूलम्</summary>

भिन्नोऽहमीशादिति भासते हि भेदस्य जीवात्मविशेषणत्वम् ।  
तत्सन्निकर्षोऽस्त्वथ सम्प्रयोगाभावेऽपि भेदेन्द्रिययोर्मनीषिन् ॥९४॥  
</details>


<details open><summary>विश्वास-प्रस्तुतिः</summary>

अतिप्रसक्तेर्न तु केवलस्य विशेषणत्वस्य तदभ्युपेयम् ।  
भेदाश्रये हीन्द्रियसन्निकृष्टे न सन्निकृष्टत्वमिहात्मनोऽसित ॥९५॥  
</details>

<details><summary>मूलम्</summary>

अतिप्रसक्तेर्न तु केवलस्य विशेषणत्वस्य तदभ्युपेयम् ।  
भेदाश्रये हीन्द्रियसन्निकृष्टे न सन्निकृष्टत्वमिहात्मनोऽसित ॥९५॥  
</details>


<details open><summary>विश्वास-प्रस्तुतिः</summary>

भेदाश्रयात्मेन्द्रियसन्निकर्षो नेत्युक्तमेतचतुरं न यस्मात् ।  
चित्तात्मनोर्द्रव्यतया द्वयोरप्यस्त्येव संयोगसमाश्रयत्वम् ॥९६॥  
</details>

<details><summary>मूलम्</summary>

भेदाश्रयात्मेन्द्रियसन्निकर्षो नेत्युक्तमेतचतुरं न यस्मात् ।  
चित्तात्मनोर्द्रव्यतया द्वयोरप्यस्त्येव संयोगसमाश्रयत्वम् ॥९६॥  
</details>


<details open><summary>विश्वास-प्रस्तुतिः</summary>

आत्मा विभुः स्वादथवाऽणुमात्रः संयोगिता नोभयथाऽपि युक्ता ।  
दृष्टा हि सा सावयवस्य लोके संयोगिता सावयवेन योगिन् ॥९७॥  
</details>

<details><summary>मूलम्</summary>

आत्मा विभुः स्वादथवाऽणुमात्रः संयोगिता नोभयथाऽपि युक्ता ।  
दृष्टा हि सा सावयवस्य लोके संयोगिता सावयवेन योगिन् ॥९७॥  
</details>


<details open><summary>विश्वास-प्रस्तुतिः</summary>

मनोऽक्षमित्यभ्युपगम्य भेदासडित्वमुक्तं परमार्थतस्तु ।  
साहाय्यकृल्लोचनपूर्वकस्य दीपादिवन्नेन्द्रियमेव चित्तम् ॥९८॥  
</details>

<details><summary>मूलम्</summary>

मनोऽक्षमित्यभ्युपगम्य भेदासडित्वमुक्तं परमार्थतस्तु ।  
साहाय्यकृल्लोचनपूर्वकस्य दीपादिवन्नेन्द्रियमेव चित्तम् ॥९८॥  
</details>


<details open><summary>विश्वास-प्रस्तुतिः</summary>

भेदप्रमा नेन्द्रियजाऽस्तु तर्हि साक्षिस्वरुपैव तथाऽपि योगिन् ।  
तया विरोधात्परमात्मजीवाभेदं कथं बोधयितुं प्रमाणम् ॥९९॥  
</details>

<details><summary>मूलम्</summary>

भेदप्रमा नेन्द्रियजाऽस्तु तर्हि साक्षिस्वरुपैव तथाऽपि योगिन् ।  
तया विरोधात्परमात्मजीवाभेदं कथं बोधयितुं प्रमाणम् ॥९९॥  
</details>


<details open><summary>विश्वास-प्रस्तुतिः</summary>

प्रत्यक्षमात्मेश्वरयोरविद्यामाजायुजोर्द्योतयति प्रभेदम् ।  
श्रुतिस्तयोः केवलयोरभेदं भिन्नाश्रयत्वान्न तयोर्विरोधः ॥१००॥  
</details>

<details><summary>मूलम्</summary>

प्रत्यक्षमात्मेश्वरयोरविद्यामाजायुजोर्द्योतयति प्रभेदम् ।  
श्रुतिस्तयोः केवलयोरभेदं भिन्नाश्रयत्वान्न तयोर्विरोधः ॥१००॥  
</details>


<details open><summary>विश्वास-प्रस्तुतिः</summary>

स्याद्वा विरोधस्तदपि प्रवृत्तं प्रत्यक्षमग्रेऽबलमेव बाध्यम् ।  
प्राबल्यवत्या चरमप्रवृत्त्या श्रुत्वा ह्यपच्छेदनयोक्तरीत्या ॥१०१॥  
</details>

<details><summary>मूलम्</summary>

स्याद्वा विरोधस्तदपि प्रवृत्तं प्रत्यक्षमग्रेऽबलमेव बाध्यम् ।  
प्राबल्यवत्या चरमप्रवृत्त्या श्रुत्वा ह्यपच्छेदनयोक्तरीत्या ॥१०१॥  
</details>


<details open><summary>विश्वास-प्रस्तुतिः</summary>

नन्वेवमप्यस्त्यनुमानबाधोऽभेदश्रुतेः संयमिचक्रवर्तिन् ।  
घटादिवब्रह्मनिरुपितेन भेदेन युक्तोऽयमसर्ववित्वात् ॥१०२॥  
</details>

<details><summary>मूलम्</summary>

नन्वेवमप्यस्त्यनुमानबाधोऽभेदश्रुतेः संयमिचक्रवर्तिन् ।  
घटादिवब्रह्मनिरुपितेन भेदेन युक्तोऽयमसर्ववित्वात् ॥१०२॥  
</details>


<details open><summary>विश्वास-प्रस्तुतिः</summary>

किमेष भेदः परमार्थभूतः प्रसाध्यते काल्पनिकोऽथवाऽऽद्ये ।  
दृष्टान्तहानिश्चरमे तु विद्वन्नूरीकृतोऽस्माभिरसाधनीयः ॥१०३॥  
</details>

<details><summary>मूलम्</summary>

किमेष भेदः परमार्थभूतः प्रसाध्यते काल्पनिकोऽथवाऽऽद्ये ।  
दृष्टान्तहानिश्चरमे तु विद्वन्नूरीकृतोऽस्माभिरसाधनीयः ॥१०३॥  
</details>


<details open><summary>विश्वास-प्रस्तुतिः</summary>

स्वप्रत्ययाबाध्यभिदाश्रयत्वं साध्यं घटादौ च तदस्ति योगिन् ।  
त्वयाऽऽत्मबोधेन भिदा न बाध्येत्यनभ्युपेतेति न कोऽपि दोषः ॥१०४॥  
</details>

<details><summary>मूलम्</summary>

स्वप्रत्ययाबाध्यभिदाश्रयत्वं साध्यं घटादौ च तदस्ति योगिन् ।  
त्वयाऽऽत्मबोधेन भिदा न बाध्येत्यनभ्युपेतेति न कोऽपि दोषः ॥१०४॥  
</details>


<details open><summary>विश्वास-प्रस्तुतिः</summary>

ननु स्वशब्देन सुखादिमान्वा विवक्षितस्तद्विधुरोऽथवाऽऽत्मा ।  
आद्योऽस्मदिष्टं ननु साध्यमन्त्ये दृष्टान्तहानिः पुनरेव ते स्यात् ॥१०५॥  
</details>

<details><summary>मूलम्</summary>

ननु स्वशब्देन सुखादिमान्वा विवक्षितस्तद्विधुरोऽथवाऽऽत्मा ।  
आद्योऽस्मदिष्टं ननु साध्यमन्त्ये दृष्टान्तहानिः पुनरेव ते स्यात् ॥१०५॥  
</details>


<details open><summary>विश्वास-प्रस्तुतिः</summary>

योगिन्ननौपाधिकभेदवत्त्वं विवक्षितं साध्यमिह त्वदिष्टः ।  
औपाधिकस्त्वीश्वरजीवभेदो घटेशभेदो निरुपाधिकश्च ॥१०६॥  
</details>

<details><summary>मूलम्</summary>

योगिन्ननौपाधिकभेदवत्त्वं विवक्षितं साध्यमिह त्वदिष्टः ।  
औपाधिकस्त्वीश्वरजीवभेदो घटेशभेदो निरुपाधिकश्च ॥१०६॥  
</details>


<details open><summary>विश्वास-प्रस्तुतिः</summary>

घटेशभेदेऽप्युपधिर्ह्यविद्या तवानुमानेषु जडत्वमेव ।  
चित्वादभिन्नः परवत्परस्मादात्मेति वाऽत्र प्रतिपक्षहेतु ॥१०७॥  
</details>

<details><summary>मूलम्</summary>

घटेशभेदेऽप्युपधिर्ह्यविद्या तवानुमानेषु जडत्वमेव ।  
चित्वादभिन्नः परवत्परस्मादात्मेति वाऽत्र प्रतिपक्षहेतु ॥१०७॥  
</details>


<details open><summary>विश्वास-प्रस्तुतिः</summary>

धर्मिप्रमाबाध्यशरीरिभेदो ह्यसंसृतौ ब्रह्मणि साध्यमिष्टम् ।  
त्वयेष्यते ब्रह्मधियाऽऽत्मभेदो बाध्यो घटादिप्रमया त्वबाध्यः ॥१०८॥  
</details>

<details><summary>मूलम्</summary>

धर्मिप्रमाबाध्यशरीरिभेदो ह्यसंसृतौ ब्रह्मणि साध्यमिष्टम् ।  
त्वयेष्यते ब्रह्मधियाऽऽत्मभेदो बाध्यो घटादिप्रमया त्वबाध्यः ॥१०८॥  
</details>


<details open><summary>विश्वास-प्रस्तुतिः</summary>

किं कृत्स्रधर्मिप्रमया न बाध्यः किं वा स यत्किञ्चनधर्मिबोधात् ।  
घटाधिके ब्रह्मणि चात्मभेदस्यैवयात् पुनः स्यान्ननु पूर्वदोषः ॥१०९॥  
</details>

<details><summary>मूलम्</summary>

किं कृत्स्रधर्मिप्रमया न बाध्यः किं वा स यत्किञ्चनधर्मिबोधात् ।  
घटाधिके ब्रह्मणि चात्मभेदस्यैवयात् पुनः स्यान्ननु पूर्वदोषः ॥१०९॥  
</details>


<details open><summary>विश्वास-प्रस्तुतिः</summary>

किञ्चागुणो वा सगुणो मनीषिन्विवक्ष्यते धर्मिपदेन नान्त्यः ।  
भेदस्य तद्बुध्यविबाध्यतेष्टेर्नाद्यश्च तत्रोभयथाऽपि दोषात् ॥११०॥  
</details>

<details><summary>मूलम्</summary>

किञ्चागुणो वा सगुणो मनीषिन्विवक्ष्यते धर्मिपदेन नान्त्यः ।  
भेदस्य तद्बुध्यविबाध्यतेष्टेर्नाद्यश्च तत्रोभयथाऽपि दोषात् ॥११०॥  
</details>


<details open><summary>विश्वास-प्रस्तुतिः</summary>

किं निर्विशेषं प्रमितं न वाऽन्त्ये प्राप्ताऽऽश्रयासिद्धिरथाद्यकल्पे ।  
शरीर्यभेदेन परस्य सिद्धेः प्राप्रोति धर्मग्रहमानकोपः ॥१११॥  
</details>

<details><summary>मूलम्</summary>

किं निर्विशेषं प्रमितं न वाऽन्त्ये प्राप्ताऽऽश्रयासिद्धिरथाद्यकल्पे ।  
शरीर्यभेदेन परस्य सिद्धेः प्राप्रोति धर्मग्रहमानकोपः ॥१११॥  
</details>


<details open><summary>विश्वास-प्रस्तुतिः</summary>

भो ‘द्वा सुपर्णा सयुज सखाये’ त्याद्या श्रुतिर्भेदमुदीरयन्ती ।  
जीवेशयोः पिप्पलभोक्तोस्तयोरभेदरश्रुतिबाधिकाऽस्तु ॥११२॥  
</details>

<details><summary>मूलम्</summary>

भो ‘द्वा सुपर्णा सयुज सखाये’ त्याद्या श्रुतिर्भेदमुदीरयन्ती ।  
जीवेशयोः पिप्पलभोक्तोस्तयोरभेदरश्रुतिबाधिकाऽस्तु ॥११२॥  
</details>


<details open><summary>विश्वास-प्रस्तुतिः</summary>

प्रत्यक्षसिद्धे विफले परात्मभेदे श्रुतिर्नो नयवित्प्रमाणम् ।  
स्यादन्यथा मानमतत्परोऽपि स्वार्थेऽर्थवादः सकलोऽपि विद्वन् ॥११३॥  
</details>

<details><summary>मूलम्</summary>

प्रत्यक्षसिद्धे विफले परात्मभेदे श्रुतिर्नो नयवित्प्रमाणम् ।  
स्यादन्यथा मानमतत्परोऽपि स्वार्थेऽर्थवादः सकलोऽपि विद्वन् ॥११३॥  
</details>


<details open><summary>विश्वास-प्रस्तुतिः</summary>

स्मृतिप्रसिद्धार्थविबोधि वाक्यं यथेष्यते मूलतया प्रमाणम् ।  
प्रत्यक्षसिद्धार्थकवाक्यमेवं स्यादेव तन्मूलतया प्रमाणम् ॥११४॥  
</details>

<details><summary>मूलम्</summary>

स्मृतिप्रसिद्धार्थविबोधि वाक्यं यथेष्यते मूलतया प्रमाणम् ।  
प्रत्यक्षसिद्धार्थकवाक्यमेवं स्यादेव तन्मूलतया प्रमाणम् ॥११४॥  
</details>


<details open><summary>विश्वास-प्रस्तुतिः</summary>

श्रुतिः स्मृतेऽर्थे यदि वेदविद्भिर्भवेन्न तन्मूलतया प्रमाणम् ।  
कथं भवेद्वेदकथानभिज्ञैर्ज्ञातेऽपि भेदे परजीवयोः सा ॥११५॥  
</details>

<details><summary>मूलम्</summary>

श्रुतिः स्मृतेऽर्थे यदि वेदविद्भिर्भवेन्न तन्मूलतया प्रमाणम् ।  
कथं भवेद्वेदकथानभिज्ञैर्ज्ञातेऽपि भेदे परजीवयोः सा ॥११५॥  
</details>


<details open><summary>विश्वास-प्रस्तुतिः</summary>

जीवेश्वरौ सा वदतीत्युपेत्य प्रावोचमेतत्परमार्थतस्तु ।  
विविच्य सत्वात्पुरुषं समस्तसंसारराहित्यममुष्य वक्ति ॥११६॥  
</details>

<details><summary>मूलम्</summary>

जीवेश्वरौ सा वदतीत्युपेत्य प्रावोचमेतत्परमार्थतस्तु ।  
विविच्य सत्वात्पुरुषं समस्तसंसारराहित्यममुष्य वक्ति ॥११६॥  
</details>


<details open><summary>विश्वास-प्रस्तुतिः</summary>

यदीयमाख्यात्यथ सत्त्वजीवौ विहाय सर्वज्ञशरीरभाजौ ।  
जडस्य भोक्तृत्वमुदाहरन्ती प्रामाण्यमहिन् कथमश्नुवीत ॥११७॥  
</details>

<details><summary>मूलम्</summary>

यदीयमाख्यात्यथ सत्त्वजीवौ विहाय सर्वज्ञशरीरभाजौ ।  
जडस्य भोक्तृत्वमुदाहरन्ती प्रामाण्यमहिन् कथमश्नुवीत ॥११७॥  
</details>


<details open><summary>विश्वास-प्रस्तुतिः</summary>

न चोदनीया वयमत्र विद्वन् यतस्त्वया पैडिरहस्यमेव ।  
अत्तीति सत्त्वं त्वभिपश्यति ज्ञ इति स्म सम्यग्विवृणोति मन्त्रम् ॥११८॥  
</details>

<details><summary>मूलम्</summary>

न चोदनीया वयमत्र विद्वन् यतस्त्वया पैडिरहस्यमेव ।  
अत्तीति सत्त्वं त्वभिपश्यति ज्ञ इति स्म सम्यग्विवृणोति मन्त्रम् ॥११८॥  
</details>


<details open><summary>विश्वास-प्रस्तुतिः</summary>

शरीरवाची ननु सत्त्वशब्दः क्षेत्रज्ञशब्दः परमात्मवाची ।  
तत्राप्यतो नान्यपरत्वमस्य वाक्यस्य पैडयोदितवर्त्मनाऽपि ॥११९॥  
</details>

<details><summary>मूलम्</summary>

शरीरवाची ननु सत्त्वशब्दः क्षेत्रज्ञशब्दः परमात्मवाची ।  
तत्राप्यतो नान्यपरत्वमस्य वाक्यस्य पैडयोदितवर्त्मनाऽपि ॥११९॥  
</details>


<details open><summary>विश्वास-प्रस्तुतिः</summary>

तदेतदित्यादिगिरा हि चित्ते प्रदर्शिता सत्वपदस्य वृत्तिः ।  
क्षेत्रज्ञशब्दस्य च वृत्तिरुक्ता शारीरके द्र्ष्टरि तत्र विद्वन् ॥१२०॥  
</details>

<details><summary>मूलम्</summary>

तदेतदित्यादिगिरा हि चित्ते प्रदर्शिता सत्वपदस्य वृत्तिः ।  
क्षेत्रज्ञशब्दस्य च वृत्तिरुक्ता शारीरके द्र्ष्टरि तत्र विद्वन् ॥१२०॥  
</details>


<details open><summary>विश्वास-प्रस्तुतिः</summary>

येनेति हि स्वप्रदृशिक्रियायाः कर्तोच्यते तत्न स जीव एव ।  
क्षेत्रज्ञशब्दाभिहितश्च योगिन् स्यात्स्वप्रदृक् सर्वविदीश्वरोऽपि ॥१२१॥  
</details>

<details><summary>मूलम्</summary>

येनेति हि स्वप्रदृशिक्रियायाः कर्तोच्यते तत्न स जीव एव ।  
क्षेत्रज्ञशब्दाभिहितश्च योगिन् स्यात्स्वप्रदृक् सर्वविदीश्वरोऽपि ॥१२१॥  
</details>


<details open><summary>विश्वास-प्रस्तुतिः</summary>

तिड्प्रत्ययेनाभिहितोऽत्न कर्ता ततस्तृतीया करणेऽभ्युपेया ।  
द्रष्टा च शारीरतया मनीषिन् विशेष्यते तेन स नेश्वरः स्यात् ॥१२२॥  
</details>

<details><summary>मूलम्</summary>

तिड्प्रत्ययेनाभिहितोऽत्न कर्ता ततस्तृतीया करणेऽभ्युपेया ।  
द्रष्टा च शारीरतया मनीषिन् विशेष्यते तेन स नेश्वरः स्यात् ॥१२२॥  
</details>


<details open><summary>विश्वास-प्रस्तुतिः</summary>

वृत्तिः शरीरे भवतीत्यमुष्मिन्नर्थे हि शारीरपदस्य योगिन् ।  
तस्मिन् भवन् सर्वगतो महेशः कथं न शारीरपदाभिधेयः ॥१२३॥  
</details>

<details><summary>मूलम्</summary>

वृत्तिः शरीरे भवतीत्यमुष्मिन्नर्थे हि शारीरपदस्य योगिन् ।  
तस्मिन् भवन् सर्वगतो महेशः कथं न शारीरपदाभिधेयः ॥१२३॥  
</details>


<details open><summary>विश्वास-प्रस्तुतिः</summary>

भवञ्छरीरादितरत्र चेशः कथं च शारीरपदाभिधेयः ।  
नभः शरीरेऽपि भवत्यथापि न केऽपि शारीरमितीरयन्ति ॥१२४॥  
</details>

<details><summary>मूलम्</summary>

भवञ्छरीरादितरत्र चेशः कथं च शारीरपदाभिधेयः ।  
नभः शरीरेऽपि भवत्यथापि न केऽपि शारीरमितीरयन्ति ॥१२४॥  
</details>


<details open><summary>विश्वास-प्रस्तुतिः</summary>

यद्येष मन्त्रोऽनभिधाय जीवप्राज्ञौ वदेद्धुशरीरभाजौ ।  
अत्तीति भोक्तृत्वमचेतनाया बुद्धेर्वदेत्तार्हि कथं प्रमाणम् ॥१२५॥  
</details>

<details><summary>मूलम्</summary>

यद्येष मन्त्रोऽनभिधाय जीवप्राज्ञौ वदेद्धुशरीरभाजौ ।  
अत्तीति भोक्तृत्वमचेतनाया बुद्धेर्वदेत्तार्हि कथं प्रमाणम् ॥१२५॥  
</details>


<details open><summary>विश्वास-प्रस्तुतिः</summary>

अदाहकस्याप्ययसः कृशानोराश्लेषणाद्दाहकता यथाऽऽस्ते ।  
तथैव भोक्तृत्वमचेतनाया बुद्धेरपि स्याच्चिदनुप्रवेशात् ॥१२६॥  
</details>

<details><summary>मूलम्</summary>

अदाहकस्याप्ययसः कृशानोराश्लेषणाद्दाहकता यथाऽऽस्ते ।  
तथैव भोक्तृत्वमचेतनाया बुद्धेरपि स्याच्चिदनुप्रवेशात् ॥१२६॥  
</details>


<details open><summary>विश्वास-प्रस्तुतिः</summary>

छायातपौ यद्वदतीव भिन्नौ जीवेश्वरौ तद्वदिति ब्रुवाणा ।  
ॠतं पिबन्ताविति काठकेषु श्रुतिस्त्वभेदश्रुतिबाधिकाऽस्तु ॥१२७॥  
</details>

<details><summary>मूलम्</summary>

छायातपौ यद्वदतीव भिन्नौ जीवेश्वरौ तद्वदिति ब्रुवाणा ।  
ॠतं पिबन्ताविति काठकेषु श्रुतिस्त्वभेदश्रुतिबाधिकाऽस्तु ॥१२७॥  
</details>


<details open><summary>विश्वास-प्रस्तुतिः</summary>

भेदं वदन्ती व्यवहारसिद्धं न बाधतेऽभेदपरश्रुतिं सा ।  
एषा त्वपूर्वार्थतया बलिष्ठा भेदश्रुतेः प्रत्युत बाधिका स्यात् ॥१२८॥  
</details>

<details><summary>मूलम्</summary>

भेदं वदन्ती व्यवहारसिद्धं न बाधतेऽभेदपरश्रुतिं सा ।  
एषा त्वपूर्वार्थतया बलिष्ठा भेदश्रुतेः प्रत्युत बाधिका स्यात् ॥१२८॥  
</details>


<details open><summary>विश्वास-प्रस्तुतिः</summary>

मानान्तरोपोद्वलिता हि भेदश्रुतिर्बलिष्ठा यमिनां वरेण्य ।  
तद्वाधितुं सा प्रभवत्यभेदश्रुतिं प्रमाणान्तरबाधितार्थाम् ॥१२९॥  
</details>

<details><summary>मूलम्</summary>

मानान्तरोपोद्वलिता हि भेदश्रुतिर्बलिष्ठा यमिनां वरेण्य ।  
तद्वाधितुं सा प्रभवत्यभेदश्रुतिं प्रमाणान्तरबाधितार्थाम् ॥१२९॥  
</details>


<details open><summary>विश्वास-प्रस्तुतिः</summary>

प्राबल्यमपादयति श्रुतीनां मानान्तरं नैव बुधाग्रयायिन् ।  
गतार्थतादानमुखेन तासां दौर्बल्यसम्पादकमेव किन्तु ॥१३०॥  
</details>

<details><summary>मूलम्</summary>

प्राबल्यमपादयति श्रुतीनां मानान्तरं नैव बुधाग्रयायिन् ।  
गतार्थतादानमुखेन तासां दौर्बल्यसम्पादकमेव किन्तु ॥१३०॥  
</details>


<details open><summary>विश्वास-प्रस्तुतिः</summary>

इत्याद्या दृढयुक्तिरस्य शुशुभे दत्तानुमोदा गिरां  
देव्या तादृशविश्वरुप भसावष्टम्भमुष्टिन्धया ।  
भर्तृन्यासविलक्ष्यसूक्तिजननीसाक्षित्वकुक्षिम्भरिः  
सश्लाघाद्भुतपुष्पवृष्टिलहरी सौगन्ध्यपाणिन्धया ॥१३१॥  
</details>

<details><summary>मूलम्</summary>

इत्याद्या दृढयुक्तिरस्य शुशुभे दत्तानुमोदा गिरां  
देव्या तादृशविश्वरुप भसावष्टम्भमुष्टिन्धया ।  
भर्तृन्यासविलक्ष्यसूक्तिजननीसाक्षित्वकुक्षिम्भरिः  
सश्लाघाद्भुतपुष्पवृष्टिलहरी सौगन्ध्यपाणिन्धया ॥१३१॥  
</details>


<details open><summary>विश्वास-प्रस्तुतिः</summary>

इत्थं यतिक्षितिपते रनुमोद्य युक्तिं मालां च मण्डनगले मलिनामवेक्ष्य ।  
भिक्षार्थमुचलतमद्य युवामितीमावाचष्ट तं पुनरुवाच यतीन्द्रमम्बा ॥१३२॥  
</details>

<details><summary>मूलम्</summary>

इत्थं यतिक्षितिपते रनुमोद्य युक्तिं मालां च मण्डनगले मलिनामवेक्ष्य ।  
भिक्षार्थमुचलतमद्य युवामितीमावाचष्ट तं पुनरुवाच यतीन्द्रमम्बा ॥१३२॥  
</details>


<details open><summary>विश्वास-प्रस्तुतिः</summary>

कोपारितेकवशतः शपता पुरा मां दुर्वाससा तदवधिर्विहितो जयस्ते ।  
साऽहं यथागतमुपैमि शमिप्रवीरेत्युक्त्वा ससम्भ्रममुं निजधाम यान्तीम् ॥१३३॥  
</details>

<details><summary>मूलम्</summary>

कोपारितेकवशतः शपता पुरा मां दुर्वाससा तदवधिर्विहितो जयस्ते ।  
साऽहं यथागतमुपैमि शमिप्रवीरेत्युक्त्वा ससम्भ्रममुं निजधाम यान्तीम् ॥१३३॥  
</details>


<details open><summary>विश्वास-प्रस्तुतिः</summary>

बबन्ध निःशकमरण्यदुर्गामन्त्रेण तां जेतुमना मुनीन्द्रः ।  
जयोऽपि तस्याः स्वमतैक्यसिद्धयै सार्वज्ञतः स्वस्य न मानहेतोः ॥१३४॥  
</details>

<details><summary>मूलम्</summary>

बबन्ध निःशकमरण्यदुर्गामन्त्रेण तां जेतुमना मुनीन्द्रः ।  
जयोऽपि तस्याः स्वमतैक्यसिद्धयै सार्वज्ञतः स्वस्य न मानहेतोः ॥१३४॥  
</details>


<details open><summary>विश्वास-प्रस्तुतिः</summary>

जानामि देवीं भवतीं विधातुर्देवस्य भार्या पुरभित्सगर्भ्याम् ।  
उपात्तलक्ष्म्यादिविचित्ररुपां गुप्त्यै प्रपञ्चस्य कृतावताराम् ॥१३५॥  
</details>

<details><summary>मूलम्</summary>

जानामि देवीं भवतीं विधातुर्देवस्य भार्या पुरभित्सगर्भ्याम् ।  
उपात्तलक्ष्म्यादिविचित्ररुपां गुप्त्यै प्रपञ्चस्य कृतावताराम् ॥१३५॥  
</details>


<details open><summary>विश्वास-प्रस्तुतिः</summary>

व्रज जननि तदा त्वं भक्तचूडामणिस्ते  
निजपदमनुदास्याम्यभ्यनुज्ञां यदैतुम् ।  
इति निजवच्नेऽस्मिञ्छारदासम्मतेऽसौ  
मुनिरथ मुदितोऽभून्माण्डनं हृद्वुभुत्सुः ॥१३६॥  
</details>

<details><summary>मूलम्</summary>

व्रज जननि तदा त्वं भक्तचूडामणिस्ते  
निजपदमनुदास्याम्यभ्यनुज्ञां यदैतुम् ।  
इति निजवच्नेऽस्मिञ्छारदासम्मतेऽसौ  
मुनिरथ मुदितोऽभून्माण्डनं हृद्वुभुत्सुः ॥१३६॥  
</details>


<details open><summary>विश्वास-प्रस्तुतिः</summary>

इति श्रीमाधवीये तन्मण्डनार्यकथापरः ।  
सङ्क्षेपशकरजये सर्गोऽसावष्टमोऽभवत् ॥८॥  
</details>

<details><summary>मूलम्</summary>

इति श्रीमाधवीये तन्मण्डनार्यकथापरः ।  
सङ्क्षेपशकरजये सर्गोऽसावष्टमोऽभवत् ॥८॥  
</details>
आदितः ९२०  
    
