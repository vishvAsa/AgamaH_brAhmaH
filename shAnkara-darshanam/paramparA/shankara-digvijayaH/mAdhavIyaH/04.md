+++
title = "०४"

+++
अथ शिवो मनुजो निजमायया द्विजगृहे द्विजमोदमुपावहन् ।  
प्रथमहायन एव समग्रहीत्सकलवर्णमसौ निजभाषिकाम् ॥१॥  
द्विसम एव शिशुर्लिखिताक्षरं गदितुमक्षमताक्षरवित्सुधीः ।  
अथ स काव्यपुराणमुपाश्रृणोत्स्वयमवैत्किमपि श्रवणं विना ॥२॥  
अजनि दुःखकरो न गुरोरसौ श्रवणतः सकृदेव परिग्रही ।  
सहनिपाठजनस्य गुरुः स्वयं स च पपाठ ततो गुरुणा विना ॥३॥  
रजसा तमसाऽप्यनाश्रितो रजसा खेलनकाल एव हि ।  
स कलाधरसत्तमात्मजो सकलाश्चापि लिपीविन्दत ॥४॥  
सुधियोऽस्य विदिद्युतेऽधिकं विधिवच्चौलविधानसंस्कृतम् ।  
ललितं करणं घृताहुतिज्वलितं तेज इवाशुशुक्षणेः ॥५॥  
उपपादननिर्व्यपेक्षधीः स पपाठाहृतिपूर्वकागमान् ।  
अधिकाव्यमरंस्त कर्कशेऽप्यधिकांस्तर्कनयेऽत्यवर्तत ॥६॥  
हरतस्त्रिदह्सेज्यचातुरीं पुरतस्तस्य न वक्तुमीश्वराः ।  
प्रभवोऽपि कथासु नैजवाग्विभवोत्सारितवादिनो बुधाः ॥७॥  
अमुकक्रमिकोक्तिधोरणीमुरगाधीशकथावधीरिणीम् ।  
मुमुहुर्निशमय्य वादिनः प्रतिवाक्योपहृतौ प्रमादिनः ॥८॥  
कुमतानि च तेन कानि नोन्मथितानि प्रथितेन धीमता ।  
स्वमतान्यपि तेन खण्डितान्यतियत्नैरपि साधितानि कैः ॥९॥  
अमुना तनयेन भूषितं यमुनातातसानवर्चसा ।  
तुलया रहितं निजं कुलं कलयामास स पुत्रिणां वरः ॥१०॥  
शिवगुरुः स जरंस्त्रिसमे शिशावमृत कर्मवशः सुतमोदितः ।  
उपनिनीषितसूनुरपि स्वयं न हि यमोऽस्य कृताकृतमीक्षते ॥११॥  
इह भवेत्सुलभं न सुतेक्षणं न सुतरां सुलभं विभवेक्षणम् ।  
सुतमवाप कथश्चिदयं द्विजो न खलु वीक्षितुमैष्ट सुतोदयम् ॥१२॥  
मृतमदीदिहदात्मसनाभिभिः पितरमस्य शिशोर्जननी ततः ।  
समनुनीतवती धवखण्डितां स्वजनता मृतिशोकहरैः पदैः ॥१३॥  
कृतवती मृतचोदितमक्षमा निजजनैरपि कारितवत्यसौ ।  
उपनिनीषुरभूत्सुतमात्मनः परिसमाप्य च वत्सरदीक्षणम् ॥१४॥  
उपनयं किल पश्चमवत्सरे प्रवरयोगयुते सुमुहूर्तके ।  
द्विजवधूर्नियता जननी शिशोर्व्यधित तुष्टमनाः सह बन्धुभिः ॥१५॥  
अधिजगे निगमांश्चतुरोऽपि स क्रमत एव गुरोः सषडडकान् ।  
अजनि विस्मितमत्र महामतौ द्विजसुतेऽल्पतनौ जनतामनः ॥१६॥  
सहनिपाठयुता बहवः समं पठितुमैशत न द्विजसूनुना ।  
अपि गुरुर्विशयं प्रतिपेदिवान्क इव पाठयितुं सहसा क्षमः ॥१७॥  
अत्न किं स यदशिक्षत सर्वाश्चित्रमागमगणाननुवृत्तः ।  
द्वित्रिमासपठनादभवद्यस्तत्र तत्र गुरुणा समविद्यः ॥१८॥  
वेदे ब्रह्मसमस्तदडानिचये गार्ग्योपमस्तत्कथा  
तात्पर्यार्थविवेचने गुरुसमप्तत्कर्मसंवर्णने ।  
आसीज्जैमिनिरेव तद्वचनजप्रोध्दोधाकन्दे समो  
व्यासेनैव स मूर्तिमानिव नवो वाणीविलासैर्वृतः ॥१९॥  
आन्वीक्षिक्यैक्षि तन्त्रे परिचितिरतुला कापिले काऽपि लेभे  
पीतं पातश्चलाम्भः परमपि विदितं भाटटघट्टार्थरत्वम् ।  
यत्तैः सौख्यं तदस्यान्तरभवदमलाद्वैतविद्यासुखेऽस्मि  
न्कूपे योऽर्थ ः स तीर्थे सुपयसि वितत्ते हन्त नान्तर्भवेत्किम् ॥२०॥  
स हि जातु गुरोः कुले वसन्सवयोभिः सह भैक्षलिप्सया ।  
भगवान्भवनं द्विजन्मनो धनहीनस्य विवेश क्स्यचित् ॥२१॥  
तमवोचत तत्र सादरं यतिवर्य गृहिणः कुटुंबिनी ।  
कृतिनो हि भवादृशेषु ये वरिवस्यां प्रतिपादयन्ति ते ॥२२॥  
विधिना खलु वश्चिता वयं वितरीतुं वटवे न शुक्रुमः ।  
अपि भैक्षमकिश्चनत्वतो धिगिदं जन्म निरर्थकं गतम् ॥२३॥  
इति दीनमुदीरयन्त्यसौ प्रददावामलकं व्रतीन्दवे ।  
करुणं वचनं निशम्य सोऽप्यभवज्ज्ञाननिधिर्दयार्द्रधीः ॥२४॥  
स मुनिर्मुरभित्कृटुम्बिनीं पदचित्रैर्नवनीतकोमलैः ।  
मधुरैरुपतस्थिवांस्तवैर्द्विजदारिद्रयदशानिवृत्तये ॥२५॥  
अथ कैटभजित्कुटुम्बिनी तटिदुद्दामनिजाडकान्तिभिः ।  
सकलाश्च दिशः प्रकाशन्त्यचिरादाविरभूत्तदग्रतः ॥२६॥  
अभिवन्द्य सुरेन्द्रवन्दितं पदयुग्मं पुरतः कृताज्जलिम् ।  
ललितस्तुतिभिः प्रहर्षिता तमुवाच स्मितपूर्वकं वचः ॥२७॥  
विदितं तव वत्स हृद्रते कृतमेभिर्न पुरा भवे शुभम् ।  
अधुना मदपाडपात्रतां कथमेते महितामवाप्नुयुः ॥२८॥  
इति तद्वचनं स शुश्रुवान्निजगादाम्ब मयीदमर्पितम् ।  
फलमद्य ददस्व तत्फलं दयनीयो यदि तेऽहमिन्दिरे ॥२९॥  
अमुना वचनेन तोषिता कमला तद्भवनं समन्ततः ।  
कनकामलकैरपूरयज्जनताया हृदयं च विस्मयैः ॥३०॥  
अथ चक्रभृतो वधूमये सुकृतेऽन्तर्धिमुपागते सति ।  
प्रशशंसुरतीव शकरं महिमानं तमवेक्ष्य विस्मिताः ॥३१॥  
दिवि क्ल्पतरुर्यथा तथा भुवि कल्याणगुणो हि शकरः ।  
सुरभूसुरयोरपि प्रियः समभूदिष्टविशिष्टवस्तुदः ॥३२॥  
अमरस्पृहणीयसम्पदं द्विजवर्यस्य निवेशमात्मवान् ।  
स विधाय यथापुरं गुरोः सविधे शास्त्रवराण्यशिक्षत ॥३३॥  
वरमेनमवाप्य भेजिरे परभागं सकलाः कला अपि ।  
समवाप्य निजोचितं पतिं कमनीया इव वामलोचनाः ॥३४॥  
सरहस्यसमग्रशिक्षिताखिलविद्यस्य यशस्विनो वपुः ।  
उपमानकथाप्रसडमप्यसहिष्णुश्रियमन्वपद्यत ॥३५॥  
जयति स्म सरोरुहप्रभमदकुण्ठीकरणक्रियाचरणम् ।  
द्विजराजकरोपललितं पदयुग्मं परगर्वहारिणः ॥३६॥  
जलमिन्दुमणिं स्रवेद्यदि यदि पद्मं दृषदः ततः सरः ।  
यदि तत्र भवेत्कुशेशयं तदमुष्यांघ्रितुलामवाप्नुयात ॥३७॥  
पादौ पद्मसमौ वदन्ति करिचिच्छ्रिशकरस्यानघौ  
वक्तं च द्विजराज -मण्डलनिभं नैतद् द्वयं साम्प्रतम् ।  
प्रेष्यः पद्मपदः किल त्रिजगति ख्यातः पदं दत्तवा-  
नम्भोजे द्विजराजमण्डलशतैः प्रेष्यैरुपास्यं मुखम् ॥३८॥  
मुहुः सन्तो नैजं हृदयकमलं निर्मलतरं  
विधातुं योगीन्द्राः पदकमलस्मिन्निदधति ।  
दुरापां शक्राद्यैर्वमति वदनं यन्नवसुधां  
ततो मन्ये पद्यात्पदमधिकामिन्दोश्च वदनम् ॥३९॥  
तत्वज्ञानफलेग्रहिर्घनतरच्यामोहमुष्टिंधयो  
निःशेषव्यसनोदरंभरिरघप्राग्भारकूलंकषः ।  
लुण्टाको मदमत्सरादिविततेस्तापत्रयारंतुदः  
पादः स्यादमितंपचः करुणया भद्रंकरः शकरः ॥४०॥  
पादाघातस्फोटवरणकिणितकार्तान्तिकभुजं  
प्रघाणव्याघातप्रणतविमतद्रोहबिरुदम् ।  
परं ब्रह्मैवासौ भवति तत एवास्य सुपदं  
गतापस्मारार्तीज्जगति महतोऽद्यापि तनुते ॥४१॥  
प्राप्तस्याभ्युदयं नवं कलयतः सारस्वतोज्जम्भणं  
स्वालोकेन विधूतविश्वतिमिरस्यासन्नतारस्य च ।  
तापं नस्त्वरितं क्षिपन्ति घनतापन्नं प्रसन्ना मुने  
राह्लाद च कलाधरस्य मधुराः कुर्वन्ति पादक्रमाः ॥४२॥  
नतिर्दत्ते मुक्तिं नतमुत पदं वेति भगव -  
त्पदस्य प्रागल्भ्याज्जगति विवदन्ते श्रुतिविदः ।  
वयन्तु ब्रूमस्तद्भजनरतपादाम्बुजरजः -  
परीरम्भारम्भः सपदि हृदि निर्वाणशरणम् ॥४३॥  
लांशुकपल्लवावृतं विललासोरुयुगं विपश्चितः ।  
वृतार्णवफेनमज्जरीच्छुरितैरावतहस्तशस्तिभृत् ॥४४॥  
इदं हाटकवल्लरीत्रयीघटिता स्फाटिककूटभृत्तटी ।  
टमस्य तया कटीतटी तुलिता स्यात्कलितत्रिमेखला ॥४५॥  
आदाय पुस्तकवपुः श्रुतिसारमेकहस्तेन वादिकृततद्वकण्टकानाम् ।  
उध्दारमारचयतीव विबोधमुद्रामुद्विभ्रता निजकरेण परेण योगी ॥४६॥  
सुधीराजः कल्पद्रुमकिसलयाभौ करवरौ  
करोत्येतौ चेतस्यमलकमलं यत्सहचरम् ।  
रुचेश्चोरावेतावहनि किमु रात्राविति भिया  
निशादेराप्रातर्निजदलकवाटं घटयति ॥४७॥  
रुचिरा तदुरस्थली बभावररस्फालविशालमांसला  
धरणीभ्रमणोदितश्रमात्पृथुशय्येव जयश्रियाऽश्रिता ॥४८॥  
परिघपथिमापहारिणौ शुशुभाते शुभलक्षणौ भुजौ ।  
बहिरन्तरशत्रुनिग्रहे विजयस्तंभयुगीधुरन्धरौ ॥४९॥  
उपवीतममुष्य दिद्युते बिसतन्तुक्रियमाणसौहृदम् ।  
शरदिन्दुमयूखपाण्डिमातिशयोल्लघनजाडिकप्रभम् ॥५०॥  
समराजत कण्ठकम्बुराड् भगवत्पादमुनेर्यदुद्भव;।  
निनदः प्रतिपक्षनिग्रहे जयशखध्वनितामविन्दत ॥५१॥  
अरुणाधरसंगताऽधिकं शुशुभे तस्य हि दन्तचन्द्रिका ।  
नवविद्रुमवल्लरीगता तुहिनांशोरिव शारदी छविः ॥५२॥  
सुकपोलतले यशस्विनः शुशुभाते सितभानुवर्चसः ।  
वदनाश्रितभारतीकृते विधिसकल्पितदर्पणाविव ॥५३॥  
समाजीत्तस्यास्ये सुकृतजलधेः सर्वजगतां  
पयः पारावारादजनि रजनीशो बहुमतात् ।  
सुधाधारोद्रारः सुसदृगनयोः किन्तु शशभृ  
त्सतां तेजः पुज्जं हरति वदनं तस्य दिशति ॥५४॥  
पुरा क्षीराम्भोधेरहह तनया यद्विषयता -  
जुषो दीनस्याग्रे घनकनकधाराः समकिरत् ।  
इदं नेत्रं पात्रं कमलनिलयाप्रीतिवितते -  
र्मुनीशस्य स्तोतुं कृतसुकृत एव प्रभवति ॥५५॥  
दुर्वारप्रतिपक्षदूषणसमुन्मेषक्षितौ कल्पने  
सेतोरप्यनघस्य तापसकुलैणाकस्य लकारयः ।  
अपन्नानतिकायविभ्रममुषः संसारिशाखामृगान्  
पुष्णन्त्यच्छपयो ब्ववीचिद्वलकाराः कटाक्षाकुराः ॥५६॥  
निःशकक्षतिरुक्षकण्टककुलं मी नाकदावानल  
ज्वालासंकुलमार्तिपडिलतरं व्यध्वं धृतिध्वंसिनम् ।  
संसाराकृतिमामयच्छलचलद्दर्वारदुर्वारणं  
मुष्णन्ति श्रममाश्रिता नवसुधावृष्टयायिता दृष्टयः ॥५७॥  
त्निपुण्ट्रं तस्याहुः सितभसितशोभि त्रिपथगां  
कृपापारावारं कतिचन मुनिं तं श्रितवतीम् ।  
वयं त्वेतद् ब्रूमो जगति किल तिस्रः सुरुचिरा  
स्रयीमौलिव्याकृत्युपकृतिभवाः कीर्तय इति ॥५८॥  
असौ शंभोर्लीलावपुरिति भृशं सुन्दर इति  
द्वयं सम्पत्ये तज्जनमनसि सिध्दं च सुगमम् ।  
यदन्तः पश्यन्तः करणमदसीयं निरुपमं  
तृणीकुर्वन्येते सुषममपि कामं सुमतयः ॥५९॥  
अज्ञानान्तर्गहनपतितानात्मविद्योपदेशै  
स्त्रातुं लोकान्भवदवशिखातापपापच्यमानान् ।  
मुक्त्वा मौनं वटविटपिनो मूलतो निष्पतन्ती  
शम्भोर्मूर्तिश्चरति भुवने शकराचार्यरुपा ॥६०॥  
उच्चण्डाहितवावदुककुहनापाण्डित्यवैतण्डिकं  
जाते देशिकशेखरे पदजुषां सन्तापचिन्तापहे ।  
कातर्यं हृदि भूयसाऽकृत पदं वैभाषिकादेः कथा -  
चातुर्य कलुषात्मनो लयमगाद्वैशेषिकादेरपि ॥६१॥  
अमुना क्रतवः प्रसाधिताः क्रतुविभ्रंशकरः स शकर; ।  
इयमेव भिदाऽनयोर्जितस्मरयोः सर्वविदोर्बुधेडययोः ॥६२॥  
कलयाऽपि तुलानुकारिणं कलयामो न वयं ज्गत्तूये ।  
विदुषां स्वसमो यदि स्वयं भविता नेति वदन्ति तत्र के ॥६३॥  
द्युवनान्त इवामरद्रुमा अमरद्रष्विव पुष्पसश्चयाः ।  
भ्रमरा इव पुष्पसश्चयेष्वतिसंख्याः किल शकरे गुणाः ॥६४॥  
कामं वस्तुविचारतोऽच्छिनदयं पारुष्यहिंसाक्रुधः  
क्षान्त्या दैन्यपरिग्रहानृतकथालोभांस्तु सन्तोषतः ।  
मात्सर्य त्वनसूयया मदमहामानौ चिरं भावित -  
स्वान्योत्कर्षगुणेन तृप्तिगुणतस्तृष्णां पिशाचीमपि ॥६५॥  
कामं यस्तु समूलघातमवधात्स्वार्गापवर्गापहं  
रोषं यः खलु चूर्णपेषमपिषन्निः शेषदोषावहम् ।  
लोभादीनपि यः परांस्तृणसमुच्छेदं समुच्चिच्छदे  
स्वस्यान्तेवसतां सतां त भगवत्पादः कथं वर्ण्यते ॥६६॥  
केऽपी कान्त दिवा निशाकरकरा धर्मस्य मर्मच्छिदो  
मुग्धे शम्भुनवावतारसुगुरो रेते गुणानां गणाः ।  
कस्मादुत्पलसन्ततिर्विकसिता विस्मेरदिग्योषिता -  
मेषाऽडझरीति दिग्गजवधूप्रश्नोत्तरे रेजतुः ॥६७॥  
नाक्ष्णा माक्षिकमीक्षितं क्षणमपि द्राक्षा मुहुः शिक्षिता  
क्षीरेक्षू स्मुपेक्षितौ भुवि यया सा शकरश्रीगुरोः ।  
कान्तानन्तदिगन्तलघनकलाजघालतत्तद्रुण -  
श्रेणी निर्भरमाधुरीमदधुरा धन्येति मन्यामहे ॥६८॥  
क्षान्तिश्चेद्वसुधा जहातु महतीं सर्वसहत्वप्रथां  
विद्याश्चेद्विरहन्तु षण्मुखमुखाः स्वावर्गगर्वावलीम् ।  
वैराग्यं यदि बादरायणियशः कार्श्य परं गाहतां  
किं जल्पैर्मुनिशेखरस्य न तुलां कुत्रापि मन्यामहे ॥६९॥  
या मूर्तिः क्षमया मुनीश्वरीमयी गोत्रासगोत्रायते  
विद्याभिर्निरवद्यकीर्तिभिरलं भाषाविभाषयते ।  
भक्ताभीप्सितकल्पनेन नितरां कल्पादिकल्पायते  
कस्तां नान्यपृथग्जनैस्तुलयितुं मन्दाक्षमन्दायते ॥७०॥  
न बभूव पुरातनेषु तत्सदृशो नाद्यतनेषु दृश्यते ।  
भविता किमनागतेषु वा न सुमेरोः सदृशो यथा गिरिः ॥७१॥  
समशोभत तेन तत्कुलं स च शीलेन परं व्यरोचत ।  
अपि शीलमदीपि विद्यया ह्यपि विद्या विनयेन दिद्युते ॥७२॥  
सुयशः कुसुमोच्चयः श्रयद्विबुधालिर्गुणपल्लवोद्रमः ।  
अवबोधफलः क्षमारसः सुरशाखीव रराज सूरिराट् ॥७३॥  
न च शेषभावी न कापिली गणिता काणभुजी न गीरपि ।  
फणितिष्वितरासु का कथा कविराजो गिरि चातुरीजुषि ॥७४॥  
भटटभास्करविमर्ददुर्दशामज्जदागमशिरः करग्रहा ।  
हन्त शकरगुरोर्गिरः क्षरन्त्यक्षरं किमपि तद्रसायनम् ॥७५॥  
जाटाटकजटाकुटीरविहरन्नैलिनी -  
क्षोणीशप्रियकृन्नवावतरणावष्टम्भगुम्फच्छिदः ।  
गर्जन्तोऽवतरन्ति शकरगुरुक्षोणीधरेन्द्रोदरा  
द्वाणीनिर्झरिणीझराः क नु भयं दुर्भिक्षुदुर्भिक्षतः ॥७६॥  
वारी चित्तमतडजस्य नगरी बोधात्मनो भूपते  
र्दूरीभूतदुरन्तदुर्वदझरी हारीकृता सुरिभिः ।  
चिन्तासन्ततितूलवातलहरी वेदोल्लसचातुरी  
संसाराब्धितरीरुदेति भगवत्पादीयवग्वैखरी ॥७७॥  
कथादर्पोत्सर्पत्कथकबुधकण्डूलरसना -  
सनालाघ ः पाते स्वयमुदयमन्त्रो व्रतिपतेः ।  
निगुम्फः सूक्तीनां निगमशिखराम्भोजसुरभिः  
जयत्यद्वैतश्रीजय बिरुदघण्टाघणघणः ॥७८॥  
कस्तूरीघनसारसौरभपरीरंभप्रियंभावुका -  
स्तापोन्मेषमुषो निशाकरकराहंकारकूलंकषाः ।  
द्राक्षामाक्षिकशर्करामधुरिमग्रामाविसंवादिनो  
व्याहारा मुनिशेखरस्य न कथंकारं मुदे कुर्वते ॥७९॥  
अद्वैते परिमुक्तकण्टकपथे कैवल्यघण्टापथे  
स्वाहंपूर्वकदुर्विकल्परहितप्राज्ञाध्वनीनाकुले ।  
मस्कन्दन्मकरन्दवृन्दकुसुमस्रक्तो रणप्रकिया -  
माचार्यस्य वितन्वते नवसुधासिक्ताः स्वयं सूक्तयः ॥८०॥  
दूरोत्सारितदुष्टपांसुपटलीदुर्नीतयोऽनीतयो  
वाता देशिकवाडयाः शुभगुणग्रामालया मालयाः ।  
मुष्णन्ति श्रममुल्लसत्परिमलश्री मेदुरा मे दुरा -  
यासस्याऽऽधिहविर्भुजो भावमये धीप्रान्तरे प्रान्तरे ॥८१॥  
नृत्यन्त्या रसनाग्रसीमनि गिरां देव्याः किमड् घ्रिकण  
न्मज्जीरोर्जितसिज्जितान्युत नितम्बालम्बिकाश्चीरवाः ।  
किं वल्गत्करपद्मकडणझणत्कारा इति श्रीमतः  
शकामकुरयन्ति शकरकवेः सद्युक्तयः सूक्तयः ॥८२॥  
वर्षारम्भविजम्भमाणजलमुग्गम्भीरघोषोपमो  
वात्यातूर्णविघूर्णदर्णवपयः कल्लोलदर्पापहः ।  
उन्मीलन्नवमल्लिकापरिमलाहंतानिहन्ता निरा -  
तकः शकरयोगिदेशिकगिरां गुम्फः समुज्जम्भते ॥८३॥  
हृद्या पद्यविनाकृता प्रशमिताविद्याऽमृषोद्या सुधा -  
स्वाद्या माद्यदरातिचोद्यभिदुराऽभेद्या निषद्यायिता ।  
विद्यानामनघोद्यमा सुचरिता साद्यापदुद्यापिनी  
पद्या मुक्तिपदस्य साऽद्य मुनिवाड्नुद्यादनाद्या रुजः ॥८४॥  
आयासस्य नवाकुरं घनमनस्तापस्य बीजं निजं  
क्लेशानामपि पूर्वरडमलघुमस्तावनाडिण्डिमम् ।  
दोषाणामनृतस्य कार्मणमसचिन्ताततेर्निष्कुटं  
देहादौ मुनिशेखरोक्तिरतुलाऽहंकारमुत्कृन्तति ॥८५॥  
तथागतपथाहतक्षपणकप्रथालक्षण -  
प्रतारणहतानुवर्त्यखिलजीवसज्जीवनी ।  
हरत्यतिदुरत्ययं भवभयं गुरुक्तिर्नृणा -  
मनाधुनिकभारतीजरठशुक्तिमुक्तामणि ः ॥८६॥  
झंझामारुतवेल्लितामरधुनीकल्लोलकोलाहल -  
प्राग्भारैकसागर्भ्यरजरीजम्भद्वचोनिर्झरा ः ।  
नैकालीकमतालिधूलिपटलीमर्मच्छितः सद्रुरो -  
रुद्यद्दुर्मतिघमदुर्मति निकृन्तन्ति नः ॥८७॥  
उन्मीलन्नवमल्लिसौरभपरीरम्भप्रियंभावुकाः  
मन्दारद्रुमरन्दबृन्दविलुठन्माधुर्यधुर्या गिरः ।  
उद्रीर्णा गुरुणा विपारकरुणावाराकरेणाऽऽदरात्  
सच्चेतो रमयन्ति हन्त मदयन्त्यामोदयन्ति द्रुतम् ॥८८॥  
धारावाहिसुखानुभूतिमुनिवाग्धरासुधाराशिषु  
क्रीडन्द्वैतिवचः सुकः पुनरनुक्रीडेत मूढेतरः ।  
चित्रं काश्चनम्बरं परिदधच्चिते विधत्ते मुहुः  
कच्चित्कच्चरदुष्पटचरजरत्कन्थानुबध्दादरम् ॥८९॥  
तत्तादृक्षमुनिक्षपाकरवचः शिक्षासपक्षाशयः  
क्षारं क्षीरमुदीक्षते बुधजनो न क्षौद्रमाकांक्षति ।  
रुक्षां क्षेपयति क्षितौ खलु सितां नेक्षुं क्षणं प्रेक्षते  
द्राक्षां नापि दिदृक्षते न कदलीं क्षुद्रां जिघृक्षत्यलम् ॥९०॥  
विक्रीता मधुना निजा मधुरता दत्ता मुदा द्राक्षया  
क्षीरैः पात्रधियाऽर्पिता युधि जिताल्लब्धा बलदिक्षुतः ।  
न्यस्ता चोरभयेन हन्त सुधया यस्मादतस्तद्रिरां  
माधुर्यस्य समृध्दिरद्भुततरा नान्यत्र सा वीक्ष्यते ॥९१॥  
कर्पूरेण ऋणीकृतं मृगमदेनाधीत्य सम्पादितं  
मल्लीभिश्चिरसेवनादुपगतं क्रीतं तु काश्मीरजैः ।  
प्राप्तं चौरतया पटीरतरुणा यत्सौरभं तद्रिरा  
मक्षय्यं महि तस्य तस्य महिमा धन्योऽयमन्यादृशः ॥९२॥  
अप्सां द्रप्सं सुलिप्सं चिरतरमचरं क्षीरमद्रःक्षमिक्षुं  
साक्षाद्‌द्राक्षामचक्षं मधुरसमधयं प्रागविन्दं मरन्दम् ।  
मोचामाचाममन्यो मधुरिमगिरमा शकराचार्यवाचा -  
माचान्तो हन्त किं तैरलमपि सुधासारसीसारसीम्रा ॥९३॥  
संतप्तानां भवदवथुभिः स्फारकर्पूरवृष्टिः  
मुक्तायष्टिईः प्रकृतिविमला मोक्षलक्ष्मीमृगाक्ष्याः ।  
अद्वैतात्मानवधिकसुवासारकासारहंसी  
बुध्देः शुध्दयै भवतु भगवत्पाददिव्योक्तिधारा ॥९४॥  
आम्रायान्तालवला विमलतरसुरेशादिसूक्ताम्बुसिक्ता  
कैवल्याशापलाशा विबुधजनमनः सालजालाधिरुढा ।  
तत्वज्ञानप्रसूना स्फुरदमृतफला सेवनीया द्विजैर्या  
सा मे सोमावतंसावतरगुरुवचोवल्लिरस्तु प्रशस्त्यै ॥९५॥  
नृत्यद्भूरेशवल्गन्मुकुटतटरटत्स्वर्धुनीस्पर्धिनीभि -  
र्वाग्भिर्न्निर्भिन्नकूलोचलदमृतसरः सारिणीधोरणीभिः ।  
उद्वेलद्द्वैतवादिस्वमतपरिणताहंक्रियाहुंक्रियाभि -  
र्भाति श्रीशकरार्यः सततमुपनिषद्वाहिनी गाहिनीभिः ॥९६॥  
साहकारसुरासुरावलिकराकृष्टभ्रमन्मदर-  
क्षुब्धक्षीरपयोब्धिवीचिसचिवैः सूक्तैः सुधावर्षणात् ।  
जडालैर्भवदावपावकशिखाजालैर्जटालात्मनां  
जन्तूनां जलदः कथं स्तुतिगिरां वैदेशिको देशिकः ॥९७॥  
कलशाब्धिकचाकचिक्षमं क्षणदाधीशगदागदिप्रियम् ।  
रजताद्रिभुजाभुजिक्रियं चतुरं तस्य यशः स्म राजते ॥९८॥  
परिशुध्दकथासु निर्जितो यशसा तस्य कृताकनः शशी ।  
स्वकलकनिवृत्तयेऽधुनाऽप्यदधौ मज्जति सेवते शिवम् ॥९९॥  
धम्मिल्ले नवमल्लिवल्लिकुसुमस्रक्कल्पनाशिल्पिनो  
भद्रश्रीरसचित्रचित्रितकृतः कान्ते ललाटान्तरे ।  
तारावल्यनुहारिहारलतिकानिर्माणकर्माणुकाः  
कण्ठे दिक्सुदृशां मुनीश्वरयशः पूराः नभ; पूरकाः ॥१००॥  
उत्सडेषु दिगडना निदधते ताराः कराकर्षिकाः  
रागाद् द्यौरवलम्ब्य चुम्बति वियद्रडा समालिडति ।  
लोकालोकदरी प्रसीतति फणी शेषोऽस्य दत्ते रतिं  
त्रैलोक्ये गुरुराजकीर्तिश शिनः सौन्दर्यमत्यद्भुतम् ॥१०१॥  
संप्राप्ता मुनिशेखरस्य हरितामन्तेषु सांकाशिनं  
कल्लोला यशसः शशाककिराणानालक्ष्य सांहासिनम् ।  
कुर्वन्ति प्रथयन्ति दुर्मदसुधावैदग्ध्यसंलोपिनं  
सम्यग् घ्रन्ति च विश्वजांघिकतमः संघातसांघातिनम् ॥१०२॥  
सोत्कण्ठाकुण्ठकण्ठीरवनखवरक्षुण्णमत्तेभकुम्भ  
प्रत्यग्रोन्मुक्तमुक्तामणिगणसुषमाबध्ददोर्युध्दलीला ।  
मन्थाद्रिक्षुब्धदुग्धार्णवनिकटासमुल्लोल्कल्ललमैत्नी-  
पात्रीभूता प्रभूता जयति यतिपतेः कीर्तिमाला विशाल ॥१०३॥  
लोकालोकदरि प्रसीदसि चिरात्किं शकरश्रीगुरु -  
प्रोद्यत्कीर्तिनिशाकरं प्रियतमं संश्लिष्य संतुष्यसि ।  
त्वं चाप्युत्पलिनि प्रहृष्यसि चिरात्कस्तत्र हेतुस्तयो -  
रित्थं प्रश्नगिरां परस्परमभूत्स्मेरत्वमेवोत्तरम् ॥१०४॥  
दुर्वाराखर्वगर्वाहितबुधजनतातूलवातूलवेगो  
निर्बाधागाधबोधामृतकिरणसमुन्मेषदुग्धाम्बुराशिः ।  
निष्प्रत्यूहं प्रसर्पद्भवदवदहनोद्भूतसन्तापमेघो  
जागर्ति स्फीतकीर्तिर्जगति यतिपतिः शकराचार्यवर्यः ॥१०५॥  
इतिहासपुराणभारतस्मृतिशास्त्राणि पुनः पुनर्मुदा ।  
विबुधैः सुबुधो विलोकयन्सकलज्ञात्वपदं प्रपेदिवान् ॥१०६॥  
स पुनः पुनरैक्षतादराद्वरवैयासिकशान्तिवाक्ततीः ।  
समगादुपशान्तिसंभवां सकलज्ञत्ववदेव शुध्दताम्‌ ॥१०७॥  
असत्प्रपज्जश्चतुराननोऽपि सन्नभोगयोगी पुरुषोत्तमोऽपि सन् ।  
अनडजेताऽप्यविरुपदर्शनो जयत्यपूर्वो जगदद्वयीगुरुः ॥१०८॥  
आलोक्याननपकजेन दधतं वाणीं सरोजासनं  
शश्वत्सन्निहितक्षमाश्रियममुं विश्वम्भरं पूरुषम् ।  
आर्याराधितकोमलाड् घ्रिकमलं कामद्विषं कोविदाः  
शंकन्ते भुवि शकरं व्रतिकुलालकारमकागताः ॥१०९॥  
एकस्मिन् पुरुषोत्तमे रतिमतीं सत्तामयोन्युद्भवां  
मायाभिक्षुहृतामनेकपुरुषासाक्तिभ्रमान्निष्ठराम् ।  
जित्वा तान् बुधवैरिणः प्रियतया प्रत्याहरद्यश्चिता  
दास्ते तापसकैतवात् त्रिजगतां त्राता स नः शकरः ॥११०॥  
इति श्रीमाधवीये तदाशुध्दाष्टमवृत्तगः ।  
संक्षेपशकरजये चतुर्थः सर्ग आभवत् ॥  
आदितः श्लोकाः ३८४  
  
