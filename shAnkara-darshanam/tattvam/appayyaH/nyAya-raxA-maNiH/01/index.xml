<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/</link>
    <description>Recent content in &#43;०१ on आगमे ब्राह्मे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/01/</guid>
      <description>&lt;p&gt;उद्घाट्य योगकलया हृदयाब्जकोशं&lt;br&gt;&#xA;धन्यैश्चिरादपि यथारुचि गृह्यमाणः।&lt;br&gt;&#xA;यः प्रस्फुरत्यविरतं परिपूर्णरूपः&lt;br&gt;&#xA;श्रेयः स मे दिशतु शाश्वतिकं मुकुन्दः ॥ १॥&lt;/p&gt;&#xA;&lt;p&gt;यस्याहुरागमविदः परिपूर्णशक्ते –&lt;br&gt;&#xA;रंशे कियत्यपि निविष्टममुं प्रपञ्चम्।&lt;br&gt;&#xA;तस्मै तमालरुचिभासुरकन्धराय&lt;br&gt;&#xA;नारायणीसहचराय नमः शिवाय ॥ २ ॥&lt;/p&gt;&#xA;&lt;p&gt;आसेतुबन्धतटमा च तुषारशैला–&lt;br&gt;&#xA;दाचार्यदीक्षित इति प्रथिताभिधानम्।&lt;br&gt;&#xA;अद्वैतचित्सुखमहाम्बुधिमग्नभाव –&lt;br&gt;&#xA;मस्मत्पितामहमशेषगुरुं प्रपद्ये ॥ ३ ॥&lt;/p&gt;&#xA;&lt;p&gt;यं ब्रह्म निश्चितधियः प्रवदन्ति साक्षात्&lt;br&gt;&#xA;तद्दर्शनादखिलदर्शनपारभाजः।&lt;br&gt;&#xA;तं सर्ववेदसमशेषबुधाधिराजं&lt;br&gt;&#xA;श्रीरङ्गराजमखिनं गुरुमानतोऽस्मि ॥ ४ ॥&lt;/p&gt;&#xA;&lt;p&gt;वेदविभागविधात्रे विमलाय ब्रह्मणे नमो विश्वदृशे।&lt;br&gt;&#xA;सकलधृतिहेतुसाधनसूत्रसृजे सत्यवत्यभिव्यक्तिमते ॥ ५ ॥&lt;/p&gt;&#xA;&lt;p&gt;यो नानाभाष्यशाखोदितफलवितति प्रौढ़नानारसाढ्यो&lt;br&gt;&#xA;यस्मिन् मूले निरूढं फलमधिकतरं स्वाद्वनारुह्यलभ्यम्।&lt;br&gt;&#xA;यस्य प्रेक्षैव देहद्वयतदनुगतप्रत्यगर्थौ विवेक्त्री&lt;br&gt;&#xA;सूत्रात्मा पारिजातः सकलमभिमतं मह्यमर्थं स दद्यात् ॥ ६॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/02/</guid>
      <description>&lt;p&gt;प्रथमे पादे स्पष्टब्रह्मलिङ्गानि वाक्यानि निर्णीतानि। अथास्पष्टब्रह्मलिङ्गानि निर्णेतुं&#xA;पादान्तरारम्भः। इदञ्च तत्र तत्राधिकरणे स्फुटीकरिष्यते। जन्मादिसूत्रे निर्णीतं ब्रह्मणो&#xA;जगत्कारणत्वं तदाक्षिप्तं सर्वज्ञत्वं सर्वात्मत्वं व्यापित्वं नित्यत्वमित्येवमादयो धर्मा इह&#xA;सिद्धवद्ब्रह्मलिङ्गत्वेनोपादीयन्त इति प्रथमपादोपजीवकत्वात्तदानन्तर्यम् ।&lt;/p&gt;&#xA;&lt;p&gt;सर्वत्र प्रसिद्धोपदेशात् ।१।&lt;/p&gt;&#xA;&lt;p&gt;छान्दोग्ये श्रूयते ‘सर्वं खल्विदं ब्रह्म तज्जलानिति शान्त उपासीत। अथ खलु क्रतुमयः पुरुषो&#xA;यथाक्रतुरस्मिन् लोके पुरुषो भवति तथेतः प्रेत्य भवति। स क्रतुं कुर्वीत’ ‘मनोमयः&#xA;प्राणशरीरो भारूपस्सत्यसङ्कल्पः आकाशात्मा सर्वकर्मा&#xA;सर्वकामस्सर्वगन्धस्सर्वरसः’(छा.उ.३.१४.१.२) इत्यादि अत्र ‘शान्त उपासीत’ इत्यत्र ‘स&#xA;क्रतुं कुर्वीत’ इति विहितामुपासनामनूद्य शान्तिरूपगुणमात्रविधिर्लाघवादिति स्थिते ‘स क्रतुं&#xA;कुर्वीत’ इत्यनिर्दिष्टोपास्यायामुपासनायां किं मनोमयादिवाक्यशेषगतलिङ्गसमर्पितो जीव&#xA;उपास्यः , उत ‘सर्वं खल्विदं ब्रह्म’ इति वाक्योपक्रमगतब्रह्मश्रुतिसमर्पितं ब्रह्मेति&#xA;वाक्योपक्रमस्यान्यार्थत्वानन्यार्थत्वाभ्यां सन्देहः ।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/03/</guid>
      <description>&lt;p&gt;द्युभ्वाद्यायतनं स्वशब्दात् ॥१॥&lt;/p&gt;&#xA;&lt;p&gt;इहाप्यस्पष्टब्रह्मलिङ्गान्येव वाक्यानि विचार्यन्ते। पूर्वः पादः सविशेषप्रधानः। अयन्तु&#xA;निर्विशेषप्रधान इति पादभेदः। ‘यस्मिन् द्यौः पृथिवी चान्तरिक्षमोतं मनः सह प्राणैश्च&#xA;सर्वैः। तमेवैकं जानथ आत्मानमन्या वाचो विमुञ्चथ अमृतस्यैष सेतुः’(मु.२.२.५)&#xA;इत्याथर्वणिकोपनिषन्मन्त्रे द्युपृथिव्यादीनामोतत्ववचनेनावगम्यमानं तेषामायतनं प्रधानम् ,&#xA;ब्रह्म वेति द्युपृथिव्याद्यायतनत्वसाधारणधर्मदर्शनात् संशये पूर्वपक्षः – प्रधानमेवैतत् , न&#xA;ब्रह्म, ‘अमृतस्यैष सेतुः’ इति अमृतसम्बन्धित्वसेतुत्वव्यपदेशात्। न ह्यमृतमेव सदपारं&#xA;ब्रह्माम्रुतसम्बन्धित्वव्यपदेशं सेतुत्वव्यपदेशं वाऽर्हति। तस्मादमृतस्य मुक्तजीवस्य बन्धावस्थायां&#xA;भोग्यत्वेन सम्बन्धि परिच्छिन्नं प्रधानं द्युभ्वाद्यायतनमिति युक्तम्। ननु प्रधानमपि सेतुशब्दस्य&#xA;न मुख्योऽर्थः। पारवत्त्वेन गौणार्थस्तत् इति चेत् तर्हि ब्रह्मैव धारकत्वेन गौणार्थोऽस्तु।&#xA;भवति हि ब्रह्म प्रसिद्धसेतुर्जलस्येव भावप्रधानामृतशब्दार्थस्य मोक्षस्य धारकम् ।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/appayyaH/nyAya-raxA-maNiH/01/04/</guid>
      <description>&lt;p&gt;आनुमानिकमप्येकेषामिति चेन्न शरीररूपकविन्यस्तगृहीतेर्दर्शयति च ॥१॥&lt;/p&gt;&#xA;&lt;p&gt;एवं पादत्रयेण वेदान्तानां ब्रह्मणि समन्वयः प्रसाधितः। स न सङ्गच्छते। यतः&#xA;कानिचिद्वेदान्तवाक्यानि प्रधानकारणत्वादिप्रतिपादकान्यपि लक्ष्यन्ते। अत&#xA;ईक्षत्यधिकरणोक्तं प्रधानस्याशब्दत्वमप्ययुक्तमित्याशङ्कानिरासेन प्रसाधितसमन्वयदृढीकरणमस्य&#xA;पादस्यार्थः। नन्वेवं सति श्रुतिविगानपरिहारः पादार्थ इत्युक्तं स्यात्। स तु&#xA;द्वितीयाध्याये वियत्प्राणपादयोः करिष्यते। सत्यम्। तत्र कार्यविषयश्रुतिविगानपरिहारः,&#xA;अत्र तु जगत्कारणे ब्रह्मणि समन्वयप्रतिष्ठार्थं कारणविषयश्रुतिविगानपरिहार इति भेदः।&#xA;यद्यपि सोऽप्यत्रैव कर्तुं शक्यः, तथापि कार्ये वेदान्तानां न तात्पर्यमिति गमयितुमिह न&#xA;कृतः, द्वितीयाध्याये तु तर्कपादे परपक्षाणां विप्रतिषेधादुपेक्ष्यत्वे वर्णिते तर्हि&#xA;वेदान्तानामपि ब्रह्मसृज्यकार्यतत्क्रमादिविषये विप्रतिषेधोऽस्तीति शङ्कापरिहारस्तत्र&#xA;वेदान्तानां तात्पर्यमभ्युपेत्य कृतः ।&lt;/p&gt;</description>
    </item>
  </channel>
</rss>
