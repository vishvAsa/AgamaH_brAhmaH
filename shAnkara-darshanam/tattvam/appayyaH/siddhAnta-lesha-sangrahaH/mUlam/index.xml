<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मूलम् on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/</link>
    <description>Recent content in &#43;मूलम् on आगमे ब्राह्मे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/01/</guid>
      <description>&lt;p&gt;प्रथमपरिच्छेदः&lt;/p&gt;&#xA;&lt;p&gt;अधिगतभिदा पूर्वाचार्यानुपेत्य सहस्रधा&lt;br&gt;&#xA;सरिदिव महीभेदान् सम्प्राप्य शौरिपदोद्गता ।&lt;br&gt;&#xA;जयति भगवत्पादश्रीमन्मुखाम्बुजनिर्गता&lt;br&gt;&#xA;जननहरणी सूक्तिर्ब्रह्माद्वयैकपरायणा ॥१॥&lt;/p&gt;&#xA;&lt;p&gt;प्राचीनैर्व्यवहारसिद्धविषयेष्वात्मैक्यसिद्धौ परं&lt;br&gt;&#xA;सन्नह्यद्भिरनादरात् सरणयो नानाविधा दर्शिताः ।&lt;br&gt;&#xA;तन्मूलानिह सङ्ग्रहेण कतिचित् सिद्धान्तभेदान् धिय-&lt;br&gt;&#xA;श्शुद्ध्यै सङ्कलयामि तातचरणव्याख्यावचःख्यापितान् ॥२॥&lt;/p&gt;&#xA;&lt;p&gt;तेषूपपादनापेक्षान् पक्षान् प्रायो यथामति ।&lt;br&gt;&#xA;युक्त्योपपादयन्नेव लिखाम्यनतिविस्तरम् ॥३॥&lt;/p&gt;&#xA;&lt;h2 id=&#34;शरवणवधवचर&#34;&gt;श्रवणविधिविचारः&lt;/h2&gt;&#xA;&lt;p&gt;तत्र तावत् ‘आत्मा वा अरे द्रष्टव्यः श्रोतव्यो (मन्तव्यः)’ (बृ.उ.२.४.५)&#xA;इति अधीतसाङ्गस्वाध्यायस्य वेदान्तैरापातप्रतिपन्ने ब्रह्मात्मनि&#xA;समुदितजिज्ञासस्य तज्ज्ञानाय वेदान्तश्रवणे विधिः प्रतीयमानः&#xA;किंविध इति चिन्त्यते ।&lt;/p&gt;&#xA;&lt;p&gt;तिस्रः खलु विधेर्विधाः – अपूर्वविधिः नियमविधिः परिसङ्ख्याविधिश्च इति ।&#xA;तत्र कालत्रयेऽपि कथमप्यप्राप्तस्य प्राप्तिफलको विधिराद्यः । यथा&#xA;‘व्रीहीन् प्रोक्षति’ इति । नात्र व्रीहीणां प्रोक्षणस्य&#xA;संस्कारकर्मणो विना विनियोगं मानान्तरेण कथमपि&#xA;प्राप्तिरस्ति । पक्षप्राप्तस्य&#xA;अप्राप्तांशपरिपूरणफलको&#xA;विधिर्द्वितीयः । यथा ’व्रीहीनवहन्ति’ इति ।&#xA;अत्र विध्यभावेऽपि पुरोडाशप्रकृतिद्रव्याणां व्रीहीणां&#xA;तण्डुलनिष्पत्त्याक्षेपादेव&#xA;अवहननप्राप्तिः भविष्यति इति न&#xA;तत्प्राप्त्यर्थोऽयं विधिः, किन्तु&#xA;आक्षेपादवहननप्राप्तौ तद्वदेव लोकावगतकारणत्वाविशेषात्&#xA;नखविदलनादिरपि पक्षे प्राप्नुयात् इति अवहननाप्राप्तांशसद्भावात्&#xA;तदंशपरिपूरणफलकः । द्वयोः शेषिणोः एकस्य शेषस्य वा एकस्मिन्&#xA;शेषिणि द्वयोः शेषयोर्वा नित्यप्राप्तौ शेष्यन्तरस्य शेषान्तरस्य वा&#xA;निवृत्तिफलको विधिः तृतीयः । यथा अग्रिचयने&#xA;‘इमामगृभ्णन्रशनामृतस्येत्यश्वाभिधानीमादत्ते’&#xA;इति, यथा वा चातुर्मास्यान्तर्गतेष्टिविशेषे गृहमेधीये ‘आज्यभागौ यजति’&#xA;इति । अग्निचयने अश्वरशनाग्रहणं गर्दभरशनाग्रहणं च इति&#xA;द्वयमनुष्ठेयम् । तत्र अश्वरशनाग्रहणे&#xA;‘इमामगृभ्णन्’ इति मन्त्रो लिङ्गादेव&#xA;रशनाग्रहणप्रकाशनसामर्थ्यरूपात् नित्यं&#xA;प्राप्नोति इति न तत्प्राप्त्यर्थः तदप्राप्तांशपरिपूरणार्थो वा विधिः,&#xA;किं तु लिङ्गाविशेषात् गर्दभरशनाग्रहणेऽपि मन्त्रः प्राप्नुयात् इति&#xA;तन्निवृत्त्यर्थः । तथा गृहमेधीयस्य दर्शपूर्णमासप्रकृतिकत्वात्&#xA;अतिदेशादेव आज्यभागौ नित्यं प्राप्नुतः इति न तत्र विधिः&#xA;तत्प्राप्त्यर्थः तन्नियमार्थो वा; किं तु अतिदेशात्&#xA;प्रयाजादिकमपि प्राप्नुयात् इति तन्निवृत्त्यर्थः ।&#xA;गृहमेधीयाधिकरणपूर्वपक्षरीत्या इदमुदाहरणं यत्र&#xA;क्कचिदुदाहर्तव्यमित्युदाहृतम् । न च नियमविधावपि&#xA;पक्षप्राप्तावहननस्य अप्राप्तांशपरिपूरणे&#xA;कृते तदवरुद्धत्वात् पाक्षिकसाधनान्तरस्य नखविदलनादेः निवृत्तिरपि&#xA;लभ्यत इति इतरनिवृत्तिफलकत्वाविशेषात् नियमपरिसङ्ख्ययोः फलतो विवेको&#xA;न यक्त इति शङ्क्यम् । विधितोऽवहनननियमं विना आक्षेपलभ्यस्य&#xA;नखविदलनादेर्निवर्तयितुमशक्यतया&#xA;अप्राप्तांशपरिपूरणरूपस्य नियमस्य&#xA;प्राथम्यात् विधेयावहननगतत्वेन प्रत्यासन्नत्वाच्च तस्यैव&#xA;नियमविधिफलत्वोपगमात् । तदनुनिष्पादिन्या अविधेयगतत्वेन विप्रकृष्टाया&#xA;इतरनिवृत्तेः सन्निकृष्टफलसम्भवे फलत्वानौचित्यात् ।&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/02/</guid>
      <description>&lt;p&gt;द्वितीयपरिच्छेदः&lt;/p&gt;&#xA;&lt;h2 id=&#34;दवतयपरचछदसय-अवरधधययन-परथमपरचछदन-च-सङगतसचनपरवक-मथयतवशरतन-परतयकषबधनरपणम&#34;&gt;द्वितीयपरिच्छेदस्य अविरोधाध्यायेन प्रथमपरिच्छेदेन च सङ्गतिसूचनपूर्वकं मिथ्यात्वश्रुतीनां प्रत्यक्षबाधनिरूपणम्&lt;/h2&gt;&#xA;&lt;p&gt;अथ कथमद्वितीये ब्रह्मणि वेदान्तानां समन्वयः, प्रत्यक्षादिविरोधात् इति&#xA;चेत्,&lt;/p&gt;&#xA;&lt;p&gt;न आरम्भणाधिकरणोदाहृतश्रुतियुक्तिभिः प्रत्यक्षाद्यधिगम्यप्रपञ्चस्य&#xA;ब्रह्मविवर्ततया मिथ्यात्वावगमात् ।&lt;/p&gt;&#xA;&lt;p&gt;ननु - न श्रुतियुक्तिभिः प्रपञ्चस्य मिथ्यात्वं प्रत्याययितुं शक्यते, “घटः&#xA;सन्” इत्यादिघटादिसत्त्वग्राहिप्रत्यक्षादिविरोधात्−&lt;/p&gt;&#xA;&lt;p&gt;अत्राहुः तत्त्वशुद्धिकाराः− न प्रत्यक्षं घटपटादि तत्सत्त्वं वा गृह्णाति,&#xA;किं तु अधिष्ठानत्वेन घटाद्यनुगतं सन्मात्रम् । तथा च प्रत्यक्षमपि&#xA;सद्रूपब्रह्माद्वैतसिद्ध्यनुकूलमेव । तथा सति ‘सत्’ ‘सत्’&#xA;इत्येव प्रत्यक्षं स्यात्, न तु ‘घटः सन्’&#xA;इत्यादिप्रत्यक्षमिन्द्रियान्वयव्यतिरेकानुविधायि&#xA;इति चेत् , न – यथा भ्रमेषु इदमंशस्याधिष्ठानस्य प्रत्यक्षेण ग्रहणम् ,&#xA;इन्द्रियान्वयव्यतिरेकयोः तत्रैवोपक्षयः, रजतांशस्य त्वारोपितस्य&#xA;भ्रान्त्या प्रतिभासः, तथा सर्वत्र सन्मात्रस्य प्रत्यक्षेण ग्रहणम् ,&#xA;तत्रैवेन्द्रियव्यापारः, घटादिभेदवस्तुप्रतिभासो भ्रान्त्या,&#xA;इत्यभ्युपगमात् । ननु तद्वदिह बाधादर्शनात्&#xA;तथाभ्युपगम एव निर्मूल इति चेत् , न - बाधादर्शनेऽपि&#xA;देशकालव्यवहितवस्तुवत् घटादिभेदवस्तुनः&#xA;प्रत्यक्षायोग्यत्वस्यैव तत्र&#xA;मूलत्वात् । तथाहि − इन्द्रियव्यापारानन्तरं प्रतीयमानो घटादिः&#xA;सर्वतो भिन्न एव प्रतीयते, तदा तत्र घटादिभेदे संशयविपर्ययादिदर्शनात् ।&#xA;यत्रापि स्थाण्वादौ पुरुषत्वादिसंशयः तत्रापि तद्व्यतिरिक्तेभ्यो&#xA;भेदोऽसन्दिग्धाविपर्यस्तत्वात् प्रकाशत एव । भेदस्य च&#xA;प्रतियोगिसहोपलम्भनियमवतो न प्रत्यक्षेण ग्रहणं&#xA;सम्भवति । देशकालव्यवधानेन असन्निकृष्टानामपि प्रतियोगिनां सम्भवात् ।&#xA;भेदज्ञानं प्रतियोग्यंशे संस्कारापेक्षणात् स्मृतिरूपमस्तु&#xA;प्रत्यभिज्ञानमिव तत्तांशे इति चेत् , न तथापि&#xA;भेदगतप्रतियोगिवैशिष्ट्यांशे तदभावात् । न च कनकाचलो&#xA;भेदप्रतियोगी वस्तुत्वात् इति भेदे&#xA;प्रतियोगिवैशिष्ट्यगोचरानुमित्या&#xA;तत्संस्कारसम्भवः । भेदज्ञानं विना अनुमित्यभावेन&#xA;(अनुमानप्रवृत्त्ययोगेन)आत्माश्रयापत्तेः ।&#xA;पक्षसाध्यहेतुसपक्षाद्यभेदभ्रमे सति सिद्धसाधनादिना अनुमानाप्रवृत्त्या&#xA;तदभेदज्ञानविघटनाय तद्भेदज्ञानस्यापेक्षितत्वात् । अस्तु तर्हि&#xA;भेदांश इव प्रतियोगिवैशिष्ट्यांशेऽपि प्रत्यक्षमिति चेत् , न -&#xA;प्रतियोगिनोऽप्रत्यक्षत्वे तद्वैशिष्ट्यप्रत्यक्षायोगात् ।&#xA;सम्बन्धिद्वयप्रत्यक्षं विना सम्बन्धप्रत्यक्षासम्भवात् ।&#xA;तस्मात् प्रत्यक्षायोग्यस्य प्रतियोगिनो भ्रान्तिरूप एव प्रतिभास इति&#xA;तदेकवित्तिवेद्यत्वनियतस्य भेदस्य भेदैकवित्तिवेद्यत्वनियतस्य&#xA;घटादेश्च भ्रमैकविषयत्वात् प्रत्यक्षं निर्विशेषसन्मात्रग्राहि&#xA;अद्वैतसिद्ध्यनुकूलमिति ।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/03/</guid>
      <description>&lt;p&gt;तृतीयपरिच्छेदः&lt;/p&gt;&#xA;&lt;h2 id=&#34;मकतसधननरपणम&#34;&gt;मुक्तिसाधननिरूपणम्&lt;/h2&gt;&#xA;&lt;p&gt;ननु - कथं विद्ययैव ब्रह्मप्राप्तिः । यावता कर्मणामपि तत्प्राप्तिहेतुत्वं&#xA;स्मर्यते− ‘तत्प्राप्तिहेतुर्विज्ञानं कर्म चोक्तं माहामुने’ (वि. पु. ६ ।&#xA;५ । ६०) इति ।&lt;/p&gt;&#xA;&lt;p&gt;सत्यम् । ‘नान्यः पन्था विद्यतेऽयनाय’ (श्वे. उ. ३ । ८) इति श्रुतेः&#xA;नित्यसिद्धब्रह्मावाप्तौ&#xA;कण्ठगतविस्मृतकनकमालावाप्तितुल्यायां&#xA;विद्यातिरिक्तस्य साधनत्वासम्भवाच्च । ब्रह्मावाप्तौ परम्परया&#xA;कर्मापेक्षामात्रपरा तादृशी स्मृतिः ।&lt;/p&gt;&#xA;&lt;h2 id=&#34;करमण-ववदषवदयफलकतववचर&#34;&gt;कर्मणां विविदिषाविद्याफलकत्वविचारः&lt;/h2&gt;&#xA;&lt;p&gt;क्व तर्हि कर्मणामुपयोगः ।&lt;/p&gt;&#xA;&lt;p&gt;अत्र भामतीमतानुवर्तिन आहुः - ‘तमेतं वेदानुवचनेन ब्राह्मणा विविदिषन्ति&#xA;यज्ञेन दानेन तपसानाशकेन’(बृ. उ. ४ । ४ । २२) इति श्रुतेः&#xA;विद्यासम्पादनद्वारा ब्रह्मावाप्त्युपायभूतायां&#xA;विविदिषायामुपयोगः । नन्विष्यमाणायां विद्यायामेवोपयोगः किं न&#xA;स्यात् ? न स्यात् – प्रत्ययार्थस्य प्राधान्यात् , ‘विद्यासंयोगात्&#xA;प्रत्यासन्नानि विद्यासाधनानि शमदमादीनि, विविदिषासंयोगात्तु बाह्यतराणि&#xA;यज्ञादीनि’ इति सर्वापेक्षाधिकरणभाष्याच्च । ननु – विविदिषार्थं&#xA;यज्ञाद्यनुष्ठातुर्वेदनगोचरेच्छावत्त्वे विविदिषायाः&#xA;सिद्धत्वेन तदभावे वेदनोपायविविदिषायां कामनाऽसम्भवेन च&#xA;विविदिषार्थं यज्ञाद्यनुष्ठानायोगात् न यज्ञादीनां&#xA;विविदिषायां विनियोगो युक्त इति चेत्, न – अन्नद्वेषेण कार्श्यं&#xA;प्राप्तस्य तत्परिहारायान्नविषयौन्मुख्यलक्षणायामिच्छायां&#xA;सत्यामपि उत्कटाजीर्णादिप्रयुक्तधातुवैषम्यदोषात् तत्र&#xA;प्रवृत्तिपर्यन्ता रुचिर्न जायत इति&#xA;तद्रोचकौषधविधिवत् ‘निरतिशयानन्दरूपं ब्रह्म,&#xA;तत्प्राप्तौ विद्या साधनम्’ इत्यर्थे&#xA;प्राचीनबहुजन्मानुष्ठितानभिसंहितफलकनित्यनैमित्तिककर्मोपसञ्जातचित्तप्रसादमहिम्नासम्पन्नविश्वासस्य&#xA;पुरुषस्य ब्रह्मावाप्तौ विद्यायां च तदौन्मुख्यलक्षणायामिच्छायां सत्यामपि&#xA;अनादिभवसञ्चितानेकदुरितदोषेण आस्तिककामुकस्य हेयकर्मणीव विषयभोगे&#xA;प्रावण्यं सम्पादयता प्रतिबन्धात् विद्यासाधने श्रवणादौ&#xA;प्रवृत्तिपर्यन्ता रुचिर्न जायत इति प्रतिबन्धनिरासपूर्वकं&#xA;तत्सम्पादकयज्ञादिविधानोपपत्तेः – इति ।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/appayyaH/siddhAnta-lesha-sangrahaH/mUlam/04/</guid>
      <description>&lt;p&gt;चतुर्थपरिच्छेदः&lt;/p&gt;&#xA;&lt;h2 id=&#34;जवनमकतसदसदभवपपदनम&#34;&gt;जीवन्मुक्तिसदसद्भावोपपादनम्&lt;/h2&gt;&#xA;&lt;p&gt;अथ कोऽयमविद्यालेशः, यदनुवृत्त्या जीवन्मुक्तिः ?&lt;/p&gt;&#xA;&lt;p&gt;आवरणविक्षेपशक्तिमत्या मूलाविद्यायाः&#xA;प्रारब्धकर्मवर्तमानदेहाद्यनुवृत्तिप्रयोजको&#xA;विक्षेपशक्त्यंश इति केचित् ।&lt;/p&gt;&#xA;&lt;p&gt;क्षालितलशुनभाण्डानुवृत्तलशुनवासनाकल्पोऽविद्यासंस्कार इति − अन्ये ।&lt;/p&gt;&#xA;&lt;p&gt;दग्धपटन्यायेनानुवृत्ता मूलाविद्यैवेति − अपरे ।&lt;/p&gt;&#xA;&lt;p&gt;सर्वज्ञात्मगुरवस्तु − विरोधिसाक्षात्कारोदये&#xA;लेशतोऽप्यविद्यानुवृत्त्यसम्भवात्&#xA;जीवन्मुक्तिशास्त्रं श्रवणादिविध्यर्थवादमात्रम् , शास्त्रस्य&#xA;जीवन्मुक्तिप्रतिपादने प्रयोजनाभावात् । अतः&#xA;कृतनिदिध्यासनस्य ब्रह्मसाक्षात्कारोदयमात्रेण&#xA;सविलासवासनाविद्यानिवृत्तिः –&#xA;इत्यपि कञ्चित् पक्षमाहुः ।&lt;/p&gt;&#xA;&lt;h2 id=&#34;अवदयनवततसवरपवचर&#34;&gt;अविद्यानिवृत्तिस्वरूपविचारः&lt;/h2&gt;&#xA;&lt;p&gt;अथ केयमविद्यानिवृत्ति: ?&lt;/p&gt;&#xA;&lt;p&gt;आत्मैवेति ब्रह्मसिद्धिकाराः । न च तस्य नित्य(त्वेन)सिद्धत्वात्&#xA;ज्ञानवैयर्थ्यम् । असति ज्ञाने अनर्थहेत्वविद्याया&#xA;विद्यमानतया अनर्थमपि तिष्ठेदिति तदन्वेषणात् , ‘यस्मिन् सति&#xA;अग्रिमक्षणे यस्य सत्त्वं यद्व्यतिरेके च अभावः तत्&#xA;तत्साध्यम्‘ इति लक्षणानुरोधेन आत्मरूपाया&#xA;अप्यविद्यानिवृत्तेः ज्ञानसाध्यत्वाच्च । ज्ञाने सति&#xA;अग्रिमक्षणे आत्मरूपाविद्यानिवृत्तिसत्त्वं तद्व्यतिरेके&#xA;तत्प्रतियोग्यविद्यारूपः तदभाव इति&#xA;उक्तलक्षणसत्त्वात् ।&lt;/p&gt;</description>
    </item>
  </channel>
</rss>
