<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/</link>
    <description>Recent content in &#43;०३ on आगमे ब्राह्मे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/01/</guid>
      <description>&lt;p&gt;३,१.१.१&lt;br&gt;&#xA;तदन्तरप्रतिपत्तौ रंहति सम्परिष्वक्तः प्रश्ननिरूपणाभ्याम्  । ब्रह्मसूत्र  ३,१.१ ।&lt;br&gt;&#xA;द्वितीयतृतीयाध्याययोर्हेतुमद्भावलक्षणं सम्बन्धं दर्शयन् सुखावबोधार्थमर्थसङ्क्षेपमाहद्वितीयेऽध्याय इति ।&lt;br&gt;&#xA;स्मृतिन्यायश्रुतिविरोधपरिहारेण हि अनध्यवसायलक्षणमप्रामाण्यं परिहृतं तथाच प्रामाण्ये निश्चलीकृते तार्तीयो विचारो भवत्यन्यथा तु&lt;br&gt;&#xA;निर्बीजतया न सिध्येदिति ।&lt;br&gt;&#xA;अवान्तरसङ्गतिं दर्शयितुन्तत्र च जीवव्यतिरिक्तानि तत्त्वानि जीवोपकरणानिचेत्युक्तम् ।&lt;br&gt;&#xA;अध्यायार्थसङ्क्षेपमुक्त्वा पादार्थसङ्क्षेपमाहतत्र प्रथमे तावत्पाद इति ।&lt;br&gt;&#xA;तस्य प्रयोजनमाहवैराग्य इति ।&lt;br&gt;&#xA;पूर्वापरपरिशोधनाय भूमिकामारचयतिजीवो मुख्यप्राणसचिव इति ।&lt;br&gt;&#xA;करणोपादानवद्भूतोपादानस्याश्रुतत्वादिति ।&lt;br&gt;&#xA;अत्र च करणोपादानश्रुत्यैव भौतिकत्वात्करणानां भूतोपादानसिद्धेरिन्द्रियोपादानातिरिक्तभूतविवक्षयाधिकरणारम्भः ।&lt;br&gt;&#xA;यदि भूतान्यादायागमिष्यत्तदा तदपि करणोपादानवदेवश्रोष्यत् ।&lt;br&gt;&#xA;नच श्रूयते तस्मान्न भूतपरिष्वक्तो रंहत्यपि तु करणमात्रपरिष्वक्तः ।&lt;br&gt;&#xA;नह्यागमैकगम्येर्ऽथे तदभावः प्रमेयाभावं न परिच्छेत्तुमर्हति ।&lt;br&gt;&#xA;नच देहान्तरारम्भान्यथानुपपत्त्या भूतपरिष्वक्तस्य रंहणकल्पनेति युक्तमित्याहसुलभाश्च सर्वत्र भूतमात्रा इति ।&lt;br&gt;&#xA;द्युपर्जन्य इति ।&lt;br&gt;&#xA;इह हि कायारम्भणामग्निहोत्रापूर्वपरिणामलक्षणं श्रद्धादित्वेन पञ्चधा प्रविभज्य द्युप्रभृतिष्वग्निषु होतव्यत्वेनोपासनमुत्तरमार्गप्रतिपत्तिसाधनं&lt;br&gt;&#xA;विवक्षन्त्याह श्रुतिःऽअसौ वाव लोको गौतमाग्निःऽइत्यादि ।&lt;br&gt;&#xA;अत्र सायम्प्रातरग्निहोत्राहुतो, हुते पयःादिसाधने श्रद्धापूर्वमाहवनीयाग्निसमिद्धूमार्चिरङ्गारविस्फुलिङ्गभाविते कर्त्रादिकारकभाविते चान्तरिक्षं&lt;br&gt;&#xA;क्रमेणोत्क्राम्य द्युलोकं प्रविशन्त्यौ सूक्ष्मभूते द्रवद्रव्यपयःप्रभृत्यप्सम्बन्धादप्शब्दवाच्ये, श्रद्धाहेतुकत्वाच्च श्रद्धाशब्दवाच्ये ।&lt;br&gt;&#xA;तयोराहुत्योरधिकरणमग्निरन्ये च समिद्धूमार्चिरङ्गारविस्फुलिङ्गा रूपकत्वेन निर्दिश्यन्ते ।&lt;br&gt;&#xA;असौ वाव द्युलोको गौतमाग्निः ।&lt;br&gt;&#xA;यथाग्निहोत्राधिकरणमाहवनीय एवं श्रद्धाशब्दवाच्याग्निहोत्राहुतिपरिणामावस्थारूपाः सूक्ष्मा या आपः श्रद्धाभावितास्तदधिकरणं द्युलोकः ।&lt;br&gt;&#xA;अस्यादित्य एव समित् ।&lt;br&gt;&#xA;तेन हीद्धोऽसौ द्युलोको दीप्यतेऽतः  समिन्धनात्समित्तस्यादित्यस्य रश्मयो धूमा इन्धनादिवादित्याद्रश्मीनां समुत्थानात् ।&lt;br&gt;&#xA;अहरर्थिः ।&lt;br&gt;&#xA;प्रकाशसामान्यादादित्यकार्यत्वाच्च ।&lt;br&gt;&#xA;चन्द्रमा अङ्गारः ।&lt;br&gt;&#xA;अर्चिषः प्रशमेऽभिव्यक्तेः ।&lt;br&gt;&#xA;नक्षत्राप्यस्य विस्फुलिङ्गः चन्द्रमसोऽङ्गारस्यावयवा इव विप्रकीर्णतासामान्याद्विस्फुलिङ्गः ।&lt;br&gt;&#xA;तदेतस्मिन्नग्नौ देवा यजमानप्राणा अग्न्यादिरूपा अधिदेवम् ।&lt;br&gt;&#xA;श्रद्धां जुह्वति श्रद्धा चोक्ता ।&lt;br&gt;&#xA;पर्जन्यो वाव गौतमाग्निः पर्जन्यो नाम वृष्ट्युपकरणाभिमानी देवताविशेषः ।&lt;br&gt;&#xA;तस्य वायुरेव समित् ।&lt;br&gt;&#xA;वायुना हि पर्जन्योऽग्निः समिध्यते, पुरोवातादिप्राबल्ये वृष्टिदर्शनात् ।&lt;br&gt;&#xA;अभ्रं धूमः ।&lt;br&gt;&#xA;धूकार्यत्वात्धूमसादृश्याच्च ।&lt;br&gt;&#xA;विद्युदर्चिः ।&lt;br&gt;&#xA;प्रकाशसामान्यात् ।&lt;br&gt;&#xA;अशनिरङ्गाराः काठिन्याद्विद्युत्सम्बन्धाच्च ।&lt;br&gt;&#xA;गर्जितं मोघानां विस्फुलिङ्गाः विप्रकीर्णतासामान्यात् ।&lt;br&gt;&#xA;तस्मिन्देवा यजमानप्राणा अग्निरूपाः सोमं राजानं जुह्वति तस्य सोमस्याहुतेर्वर्षं भवति ।&lt;br&gt;&#xA;एतदुक्तं भवतिश्रद्धाख्या आपो द्युलोकमाहुतित्वेन प्रविश्य चन्द्राकारेण परिणताः सत्यो द्वितीये पर्याये पर्जन्याग्नौ हुता वृष्टित्वेन परिणमन्त&lt;br&gt;&#xA;इति ।&lt;br&gt;&#xA;ऽपृथिवी वाव गौतमाग्निःऽतस्य पृथिव्याख्यस्याग्नैः संवत्सर एव समित् ।&lt;br&gt;&#xA;संवत्सरेण कालेन हि समिद्धा भूमिर्व्रीह्यादिनिष्पत्तये कल्पते ।&lt;br&gt;&#xA;आकाशो धूमः पृथिव्यग्नेरुत्थित इवाकाशो दृश्यते ।&lt;br&gt;&#xA;रात्रिरर्चिः पृथिव्या श्यामाया अनुरूपा श्यामतया रात्रिरग्नेरिवानुरुपमर्चिः ।&lt;br&gt;&#xA;दिशोङ्गाराः प्रगे रात्रिरूपार्चिःशमने उपशान्तानां प्रसन्नानां दिशां दर्शनात् ।&lt;br&gt;&#xA;अवान्तरदिशो विस्फुलिङ्गाः क्षुद्रत्वसाम्यात् ।&lt;br&gt;&#xA;तस्मिन्नग्नौ श्रद्धासोमपरिणामक्रमेणागता अपो वृष्टिरूपेण परिणता देवा जुह्वति तस्या आहुतेरन्नं व्रीहियवादि भवति ।&lt;br&gt;&#xA;पुरुषो वाव गौतमाग्निस्तस्य वागेव समित् ।&lt;br&gt;&#xA;वाचा खल्वयं ताल्वाद्यष्टस्थानस्थितया वर्णपदवाक्याभिव्यक्तिक्रमेणार्थजातं प्रकाशयन् समिध्यते ।&lt;br&gt;&#xA;प्राणो धूमः ।&lt;br&gt;&#xA;धूमवन्मुखान्निर्गमनात् ।&lt;br&gt;&#xA;जिह्वार्चिः लोहितत्वसाम्यात् ।&lt;br&gt;&#xA;चक्षुरङ्गाराः प्रभाश्रयत्वात् ।&lt;br&gt;&#xA;श्रोत्रं विस्फुलिङ्गाः विप्रकीर्णत्वात् ।&lt;br&gt;&#xA;ता एवापः श्रद्धादिपरिणामक्रमेणागताः व्रीह्यादिरूपेः परिणता सत्यः पुरुषेऽग्नौ हुतास्तासां परिणामो रेतः सम्भवति ।&lt;br&gt;&#xA;योषा वाव गौतमाग्निः तस्या उपस्थ एव समित् ।&lt;br&gt;&#xA;तेन हि सा पुत्राद्युत्पादनाय समिध्यते यदुपमन्त्रयते स धूमः ।&lt;br&gt;&#xA;स्त्रीसम्भवादुपमन्त्रणस्य लोमानि वा धूमः योनिरर्चिः लोहितत्वात् ।&lt;br&gt;&#xA;यदन्तः करोति मैथुनं तेऽङ्गाराः ।&lt;br&gt;&#xA;अभिनन्दाः सुखलवा विस्फुलिङ्गाः, क्षुद्रत्वात् ।&lt;br&gt;&#xA;तस्मिन्नेतस्मिन्नग्नौ देवा रेतो जुह्वति तस्या आहुतेर्गर्भः सम्भवति ।&lt;br&gt;&#xA;एवं श्रद्धासोमवर्षान्नरेतोहवनक्रमेण योषाग्निं प्राप्यापो गर्भाख्या भवन्ति ।&lt;br&gt;&#xA;तत्राप्समवायित्वादापः पुरुषवचसो भवन्ति पञ्चम्यामाहुताविति ।&lt;br&gt;&#xA;यतः पञ्चम्यामाहुतावापः पुरुषवचसो भवन्ति तस्मादद्भिः परिवेष्टितो जीवो रहतीति गम्यते ।&lt;br&gt;&#xA;एतदुक्तं भवतिश्रद्धाशब्दवाच्या आप इत्यग्रे वक्ष्यति तासां त्रिवृत्कततया तेजोऽन्नाविनाभावेनाब्ग्रहणेन तेजोन्नयोरपि सङ्ग्रह इत्येतदपि वक्ष्यते ।&lt;br&gt;&#xA;यद्यप्येतावतापि भूतवेष्टितस्य जीवस्य रंहणं नावगम्यते तेजोवन्नानां पञ्चम्यामाहुतौ पुरुषवचस्त्वमात्रश्रवणात्, तथापीष्टादिकारिणां धूमादिना&lt;br&gt;&#xA;पितृयाणेन पथा चन्द्रलोकप्राप्तिकथनपरयाऽआकाशाच्चन्द्रमसमेष सोमो राट्ऽइति श्रुत्या सहऽश्रद्धां जुह्वति तस्या आहुतेः सोमो राजा&lt;br&gt;&#xA;सम्भवतिऽइत्यस्याः श्रुतेः मानत्वाद्गम्यते भूतपरिष्वक्तो रंहतीति ।&lt;br&gt;&#xA;तथाहिया एवापो हुता द्वितीयस्यामाहुतौ सोमभावं गतास्ताभिरेष परिष्वक्तो जीव इष्टादिकारी चन्द्रभूयं गतश्चन्द्रलोकं प्राप्त इति ।&lt;br&gt;&#xA;ननु स्वतन्त्रा आपः श्रद्धादिक्रमेण सोमभावमाप्नुवन्तु ताभिरपरिष्वक्त एव तु जीवः सेन्द्रियमात्रो गत्वा सोमभावमनुभवतु ।&lt;br&gt;&#xA;को दोषः ।&lt;br&gt;&#xA;अयं दोषः ।&lt;br&gt;&#xA;यतः श्रुतिसामान्यातिक्रम इति ।&lt;br&gt;&#xA;एवं हि श्रुतिसामान्यं कल्पेत यदि येन रूपेण येन च क्रमेणापां सोमभावस्तेनैव जीवस्यापि सोमभावो भवेत् ।&lt;br&gt;&#xA;अन्यथा तु न श्रुतिसामान्यं स्यात् ।&lt;br&gt;&#xA;तस्मात्परिष्वक्तापरिष्वक्तरंहणविशये श्रुतिसामान्यानुरोधेन परिष्वक्तरंहणं निश्चीयते ।&lt;br&gt;&#xA;अतो दधिपयःप्रभृतयो द्रवभूयस्त्वादापो हुताः सूक्ष्मीभूता इष्टादिकारिणमाश्रिता नेन्धनेन विधिना देहे हूयमाने हुताः सत्य आहुतिमय्य&lt;br&gt;&#xA;इष्टादिकारिणं परिवेष्ट्य स्वर्गं लोकं नयन्तीति ।&lt;br&gt;&#xA;चोदयतिनन्वन्या श्रुतिरिति ।&lt;br&gt;&#xA;अयमर्थःेवं हि सूक्ष्मदेहपरिष्वक्तो रंहेत्यद्यस्य स्थूलं शरीरं रंहतो न भवेत् ।&lt;br&gt;&#xA;अस्ति त्वस्य वर्तमानस्थूलशरीरयोग आदेहान्तरप्राप्तेस्तृणजलायुकानिदर्शनेन, तस्मान्निदर्शनश्रुतिविरोधान्न सूक्ष्मदेहपरिष्वक्तो रंहतीति ।&lt;br&gt;&#xA;परिहरतितत्रापीति ।&lt;br&gt;&#xA;न तावत्परमात्मनः संसरणसम्भवः, तस्य नित्यशुद्धबुद्धमुक्तस्वभावत्वात् ।&lt;br&gt;&#xA;किन्तु जीवानाम् ।&lt;br&gt;&#xA;परमात्मैव चोपाधिकल्पितावच्छेदो जीव इत्याख्यायते, तस्य च देहेन्द्रियादेरुपाधेः प्रादेशिकत्वान्न तत्र सन् देहान्तरं गन्तुमर्हति ।&lt;br&gt;&#xA;तस्मात्सूक्ष्मदेहपरिष्वक्तो रंहतिकर्मोपस्थापितः प्रतिपत्तव्यः प्राप्तव्यो यो देहस्तद्विषयाया भावनाया उत्पादनाया दीर्घीभावमात्रं&lt;br&gt;&#xA;जलूकयोपमीयते ।&lt;br&gt;&#xA;साङ्ख्यानां कल्पनामाहव्यापिनां करणानामिति ।&lt;br&gt;&#xA;आहङ्कारिकत्वात्करणानामहङ्कारस्य च जगन्मण्डलव्यापित्वात्करणानामपि व्यापितेत्यर्थः ।&lt;br&gt;&#xA;बौद्धानां कल्पनामाहकेवलस्यैवात्मन इति ।&lt;br&gt;&#xA;आलयविज्ञानसन्तान आत्मा तस्य वृत्तिः षट्प्रवृत्तिविज्ञानानि ।&lt;br&gt;&#xA;पञ्चेन्द्रियाणि तु चक्षुरादीनि अभिनवानि जायन्ते ।&lt;br&gt;&#xA;कणभुक्क्ल्पनामाहमन एव चेति ।&lt;br&gt;&#xA;भोगस्थानं भोगायतनं शरीरमभिनवमिति यावत् ।&lt;br&gt;&#xA;दिगम्बरकल्पनामाहजीव एवोत्प्लुत्येति ।&lt;br&gt;&#xA;आदिग्रहणेन लोकायतिकानां कल्पनां सङ्गृह्णाति ।&lt;br&gt;&#xA;ते हि शरीरात्मवादिनो भस्मीभावमात्मन आहुर्न कस्यचिद्गमनमिति ॥१॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/02/</guid>
      <description>&lt;p&gt;३,२.१.१&lt;br&gt;&#xA;सन्ध्ये सृष्टिराह हि  । ब्रह्मसूत्र  ३,२.१ ।&lt;br&gt;&#xA;इदानीं तु तस्यैव जीवस्यावस्थाभेदः स्वयञ्ज्योतिष्ट्वसिद्ध्यर्थ प्रपञ्चयतेकिं प्रबोध इव स्वप्नेऽपि पारमार्थिकी सृष्टिराहोस्विन्मायामयीति ।&lt;br&gt;&#xA;यद्यपि ब्रह्मणोऽन्यस्यानिर्वाच्यतया जाग्रत्स्वप्नावस्थागतयोरुभयोरपि सर्गयोर्मायमयत्वं तथापि यथा&lt;br&gt;&#xA;जाग्रत्सृष्टिर्ब्रह्मात्मभावसाक्षात्कारात्प्रागनुवर्तते ।&lt;br&gt;&#xA;ब्रह्मात्मभावसाक्षात्कारात्तु निवर्तते ।&lt;br&gt;&#xA;एवं किं स्वप्नसृष्टिराहोस्वित्प्रतिदिनमेव निवर्तत इति विमर्शार्थः ॥&lt;br&gt;&#xA;द्वयोः इहलोकपरलोकस्थानयोः ।&lt;br&gt;&#xA;सन्धौ भवं सन्ध्यम् ।&lt;br&gt;&#xA;ऐहलौकिकचक्षुराद्यव्यापाराद्रूपादिसाक्षात्कारोपजननादनैहलौकिकं पारलौकिकेन्द्रियादिव्यापारस्य च भविष्यतोऽप्रत्युत्पन्नत्वेन न&lt;br&gt;&#xA;पारलौकिकम् ।&lt;br&gt;&#xA;नच न रूपादिसाक्षात्कारोऽस्ति स्वप्नदृशः ।&lt;br&gt;&#xA;तस्मादुभयोर्लोकयोरस्यान्तरालत्वमिति ब्रह्मात्मभावसाक्षात्कारात्प्राक्तथ्यरूपैव सृष्टिर्भवितुमर्हति ।&lt;br&gt;&#xA;अयमभिसन्धिःिह हि सर्वाण्येव मिथ्याज्ञानान्युदाहरणं तेषां सत्यत्वं प्रतिज्ञायते ।&lt;br&gt;&#xA;प्रकृतोपयोगितया तु स्वप्नज्ञानमुदाहृतम् ।&lt;br&gt;&#xA;ज्ञानं यमर्थमवबोधयति स तथैवेति युक्तम् ।&lt;br&gt;&#xA;तथाभावस्य ज्ञानारोहात् ।&lt;br&gt;&#xA;अतथात्वस्य त्वप्रतीयमानस्य तथाभावप्रमेयविरोधेन कल्पनास्पदत्वात्बाधकप्रत्ययादतथात्वमिति चेत् ।&lt;br&gt;&#xA;न ।&lt;br&gt;&#xA;तस्य बाधकत्वासिद्धेः ।&lt;br&gt;&#xA;समानगोचरे हि विरुद्धार्थोपसंहारिणी ज्ञाने विरुध्यते ।&lt;br&gt;&#xA;बलवदबलवत्त्वानिश्चयाच्च बाध्यबाधकभावं प्रतिपद्येते ।&lt;br&gt;&#xA;न चेह समानविषयत्वं, कालभेदेन व्यवस्थोपपत्तेः ।&lt;br&gt;&#xA;यथाहि क्षीरं दृष्टं कालान्तरे दधि भवति, एवं रजतं दृष्टं कालान्तरे शुक्तिर्भवेत् ।&lt;br&gt;&#xA;नानारूपं वा तद्वस्तु ।&lt;br&gt;&#xA;यद्यस्य तीव्रातपक्लान्तिसहितं चक्षुः स तस्य रजतरूपतां गृह्णाति ।&lt;br&gt;&#xA;यस्य तु केवलमालोकमात्रोपकृतं, स तस्यैव शुक्तिरूपतां गृह्णाति ।&lt;br&gt;&#xA;एवमुत्पलमपि नीललोहितं दिवा सौरीभिर्भाभिरभिव्यक्तं नीलतया गृह्यते ।&lt;br&gt;&#xA;प्रदीपाभिव्यक्तं तु नक्तं लोहिततया ।&lt;br&gt;&#xA;एवमसत्यां निद्रायां सतोऽपि रथादीन्न गृह्णाति निद्राणस्तु गृह्णातीति सामग्रीभेदाद्वा कालभेदाद्वा विरोधाभावः ।&lt;br&gt;&#xA;नापि पूर्वोत्तरयोर्बलवदबलवत्त्वनिर्णयः ।&lt;br&gt;&#xA;द्वयोरपि स्वगोचरचारितया समानत्वेन विनिगमनाहेतोरभावात् ।&lt;br&gt;&#xA;तस्मादप्यवश्यमविरोधो व्यवस्थापनीयः ।&lt;br&gt;&#xA;तत्सिद्धमेतत् ।&lt;br&gt;&#xA;विवादास्पदं प्रत्ययाः, सम्यञ्चः, प्रत्ययत्वात्, जाग्रत्स्तम्भादिप्रत्ययवदिति ।&lt;br&gt;&#xA;इममर्थं श्रुतिरपि दर्शयतिऽअथ रथान् रथयोगान् पथः सृजतेऽइति ।&lt;br&gt;&#xA;नचऽन तत्र रथा न रथयोगा न पन्थानो भवन्तिऽइति विरोधादुपचरितार्थां सृजत इति श्रुतिर्व्याख्येया ।&lt;br&gt;&#xA;सृजत इति हि श्रुतेर्बहुश्रुतिसंवादात्प्रमाणान्तरसंवादाच्च बलीयस्त्वेन तदनुगुणतया न तत्र रथा इत्यस्या भाक्तत्वेन व्याख्यानात् ।&lt;br&gt;&#xA;जाग्रदवस्थादर्शनयोग्या न सन्ति न तु रथा न सन्तीति ।&lt;br&gt;&#xA;अत एव कर्तृश्रुतिः शाखान्तरश्रुतिरुदाहृता ।&lt;br&gt;&#xA;प्राज्ञकर्तृकत्वाच्चास्य पारमार्थिकत्वं वियदादिसर्गवत् ।&lt;br&gt;&#xA;नच जीवकर्तृकत्वान्न प्राज्ञकर्तृकत्वमिति साम्प्रतम् ।&lt;br&gt;&#xA;ऽअन्यत्र धर्मादन्यत्राधर्मात्ऽइति प्राज्ञस्यैव प्रकृतत्वात् ।&lt;br&gt;&#xA;जीवकर्तृकत्वेऽपि च प्राज्ञदभेदेन जीवस्य प्राज्ञत्वात् ।&lt;br&gt;&#xA;अपिच जाग्रत्प्रत्ययसंवादवन्तोऽपि स्वप्नप्रत्ययाः केचिद्दृश्यन्ते ।&lt;br&gt;&#xA;तद्यथा स्वप्ने शुक्लाम्बरधरः शुक्लमाल्यानुलेपनो ब्राह्मणायनः प्रियव्रतं प्रत्याहप्रियव्रत, पञ्चमेऽहनि प्रातरेवोर्वराप्रायभूमिदानेन नरपतिस्त्वां&lt;br&gt;&#xA;मानयिष्यतीति ।&lt;br&gt;&#xA;स च जाग्रत्तथात्मनो मानमनुभूय स्वप्नप्रत्ययं सत्यमभिमन्यते ।&lt;br&gt;&#xA;तस्मात्सन्ध्ये पारमार्थिकी सृष्टिः ॥१॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/03/</guid>
      <description>&lt;p&gt;३,३.१.१&lt;br&gt;&#xA;सर्ववेदान्तप्रत्ययं चोदनाद्यविशेषात् । ब्रह्मसूत्र  ३,३.१ ।&lt;br&gt;&#xA;पूर्वेण सङ्गतिमाह&lt;br&gt;&#xA;व्याख्यातं विज्ञेयस्य ब्रह्मण इति ।&lt;br&gt;&#xA;निरूपाधिब्रह्मतत्त्वगोचरं विज्ञानं मन्वान आक्षिपति&lt;br&gt;&#xA;ननु विज्ञेयं ब्रह्मेति ।&lt;br&gt;&#xA;सावयवस्य ह्यवयवानां भेदात्तदवयवविशिष्टब्रह्मगोचराणि विज्ञानानि गोचरभेदाद्भिद्येरन्नित्यवयवा ब्रह्मणो निराकृताः पूर्वापरादीत्यनेन ।&lt;br&gt;&#xA;नच नानास्वभावं ब्रह्म यतः स्वभावभेदाद्भिन्नानि ज्ञानानीत्युक्तम्&lt;br&gt;&#xA;एकरसमिति ।&lt;br&gt;&#xA;धनङ्कठिनम् ।&lt;br&gt;&#xA;नन्वेकमप्यनेकरूपं लोके दृष्टं, यथा सोमशर्मैकोऽप्याचार्यो मायुलपिता पुत्रो भ्राता भर्ता जामाता द्विजोत्तम इत्यनेकरूप इत्यत उक्तम्&lt;br&gt;&#xA;एकरूपत्वाच्च ।&lt;br&gt;&#xA;एकस्मिन् गोचरे सम्भवन्ति बहूनि विज्ञानानि न त्वनेकाकारणीत्युक्तम्&lt;br&gt;&#xA;अनेकरूपाणि ।&lt;br&gt;&#xA;रूपमाकारः ।&lt;br&gt;&#xA;समाधत्ते&lt;br&gt;&#xA;उच्यतेसगुणेति ।&lt;br&gt;&#xA;तत्तद्गुणोपाधानब्रह्मविषया उपासनाः प्राणादिविषयाश्च दृष्टादृष्टक्रमुक्तिफला विषयभेदाद्भिद्यन्त इत्यर्थः ।&lt;br&gt;&#xA;तत उपपन्नो विमर्श इत्याह&lt;br&gt;&#xA;तेष्वेषा चिन्ता ।&lt;br&gt;&#xA;पूर्वपक्षं गृह्णाति&lt;br&gt;&#xA;तत्रेति ।&lt;br&gt;&#xA;नाम्नस्तावदिति ।&lt;br&gt;&#xA;अस्तिऽअथैष ज्योतिःेतेन सहस्रदक्षिणेन यजेतऽइति ।&lt;br&gt;&#xA;तत्र संशयःकिं यजेतेति सन्निहितज्योतिष्टोमानुवादेन सहस्रदक्षिणालक्षणगुणविधानम्, उतैतद्गुणविशिष्टकर्मान्तरविधानमिति ।&lt;br&gt;&#xA;किं तावत्प्राप्तम्, ज्योतिष्टोमस्य प्रक्रान्तत्वाद्यजेतेति तदनुवादाज्ज्योतिरिति प्रातिपदिकमात्रं पठित्वा एतेनेत्यनुकृष्य कर्मसामानाधिकरण्येन&lt;br&gt;&#xA;कर्मनामव्यवस्थापनात्, कर्मणश्चानुवाद्यत्वेन तत्तन्त्रस्य नाम्नोऽपि तथैव व्यवस्थापनात्, ज्योतिःशब्दस्यऽवसन्ते वसन्ते ज्योतिषाऽइति च&lt;br&gt;&#xA;ज्योतिष्टोमे योगदर्शनात्नामैकदेशेन च नामोपलक्षणस्य लोकसिद्धत्वाद्भीमसेनोपलक्षणभीमपदवत्, अथशब्दस्य&lt;br&gt;&#xA;चानन्तर्यार्थस्यासम्बन्धित्वेऽनुपपत्तेः, गुणविशिष्टकर्मान्तरविधेश्च गुणमात्रविधानस्य लाघवात्, द्वादशशतदक्षिणायाश्चोत्पत्त्यशिष्टतया&lt;br&gt;&#xA;समशिष्टतया सहस्रदक्षिणया सह विकल्पोपपत्तेः, प्रकृतस्यैव ज्योतिष्टोमस्य सहस्रदक्षिणालक्षणगुणविधानार्थमयमनुवादो न तु कर्मान्तरमिति&lt;br&gt;&#xA;प्राप्तम् ।&lt;br&gt;&#xA;एवं प्राप्त उच्यतेभवेत्पूर्वस्मिन् गुणविधिर्यदि तदेव प्रकरणं स्यात् ।&lt;br&gt;&#xA;विच्छिन्नं तु तत् ।&lt;br&gt;&#xA;तथाहि सन्निधावपि पूर्वासम्बद्धार्थं सञ्ज्ञान्तरं प्रतीयमानम्ऽअन्यायश्चानेकार्थत्वम्ऽइति न्यायादुत्सर्गतोर्ऽथान्तरार्थत्वात्पूर्वबुद्धिं&lt;br&gt;&#xA;व्यवच्छिनत्त्यपूर्वबुद्धिं च प्रसूत इति लोकसिद्धम् ।&lt;br&gt;&#xA;न जातु देहि देवदत्ताय गामथ देवाय वाजिनमिति देवशब्दाद्देवदत्तं वाजिभाजमवस्यन्ति लौकिकाः ।&lt;br&gt;&#xA;तथा चोपरिष्टात्ऽयजेतऽइति श्रूयमाणमसम्बद्धार्थपदव्यवायात्तत्कर्मबुद्धिमनादधत्तत्र गुणविधानमात्रासमर्थं कर्मान्तरमेव विधत्ते ।&lt;br&gt;&#xA;न चैकत्रानुपपत्त्या लक्षणया ज्योतिःशब्दो ज्योतिष्टोमे प्रवृत्त इत्यसत्यामनुपपत्तौ लाक्षणिको युक्तः ।&lt;br&gt;&#xA;नहि गाङ्गायां घोष इत्यत्र गाङ्गापदं लाक्षणिकमिति मीनो गाङ्गायामित्यत्रापि लाक्षणिकं भवति ।&lt;br&gt;&#xA;भेदेऽपि च प्रथमं सञ्ज्ञान्तरेणोल्लिखिते यजिशब्दसामानाधिकरण्यं कर्मनामधेयतामात्रतामावहति नतु सञ्ज्ञान्तरोपजनितां&lt;br&gt;&#xA;भेदधियमपनेतुमुत्सहते ।&lt;br&gt;&#xA;तथा चाथशब्दोऽधिकारार्थः प्रकरणान्तरतामवद्योतयति ।&lt;br&gt;&#xA;एषशब्दश्चाधिक्रियमाणपरामर्शक इति सोऽयं सञ्ज्ञान्तराद्भेद इति ।&lt;br&gt;&#xA;भवतु सञ्ज्ञान्तरात्कर्मभेदः प्रस्तुते तु किमायातमित्यत आह&lt;br&gt;&#xA;अस्ति चात्र वेदान्तान्तरविहितेष्विति ।&lt;br&gt;&#xA;यथैव काठकादिसमाख्या ग्रन्थे प्रयुज्यन्त एवं ज्ञानेऽपि लौकिकाः ।&lt;br&gt;&#xA;न चास्ति विशेषो यतो ग्रन्थे मुख्याविज्ञाने गौणी भवेत् ।&lt;br&gt;&#xA;प्रणयनं च ग्रन्थज्ञानयोरभिन्नं प्रवृत्तिनिमित्तम् ।&lt;br&gt;&#xA;तस्माज्ज्ञानस्यापि वाचिका समाख्या ।&lt;br&gt;&#xA;तथाच यदा ज्योतिष्टोमसन्निधौ श्रूयमाणं समाख्यान्तरं तत्प्रतीकमपि कर्मणो भेदकं तदा कैव कथा शाखान्तरीये&lt;br&gt;&#xA;विप्रकृष्टतमेऽतत्प्रतीकभूतसमाख्यान्तराभिधेये ज्ञात इति ।&lt;br&gt;&#xA;तथा रूपभेदोऽपि कर्मभेदस्य प्रतिपादकः प्रसिद्धो यथाऽवैश्वदेव्यामिक्षा वाजिभ्यो वाजिनम्ऽइत्येवमादिषु ।&lt;br&gt;&#xA;इदमाम्नयतेऽतप्ते पयसि दध्यानयति सा वैश्वदेव्यामिक्षाऽइति ।&lt;br&gt;&#xA;अत्र हि द्रव्यदेवतासम्बन्धानुमितो यागो विधीयते ।&lt;br&gt;&#xA;तदनन्तरं चेदमाम्नायतेऽवाजिभ्यो वाजिनम्ऽइति ।&lt;br&gt;&#xA;अत्रेदं सन्दिह्यतेकिं पूर्वस्मिन्नेव कर्मणि वाजिनं गुणो विधीयते उत कर्मान्तरं द्रव्यदेवतान्तरविशिष्टमपूर्वं विधीयत इति ।&lt;br&gt;&#xA;किं तावत्प्राप्तम्, द्रव्यदेवतान्तरविशिष्टकर्मान्तरविधौ विधिगौरवप्रसङ्गात्कर्मान्तरापूर्वान्तरकल्पनागौरवप्रसङ्गाच्च न कर्मान्तरविधानमपि तु&lt;br&gt;&#xA;पूर्वस्मिन्नेव कर्मणि वाजिनद्रव्यविधिः ।&lt;br&gt;&#xA;न चोत्पत्तिशिष्टमिक्षागुणावरोधात्तत्र वाजिनमलब्धावकाशं कर्मान्तरं गोचरयतीति युक्तम् ।&lt;br&gt;&#xA;उभयोरपि वाक्ययोः समसमयप्रवृत्तेरामिक्षावाजिनयोरुत्पत्तौ समं शिष्यमाणत्वेन नामिक्षायाः शिष्टत्वम् ।&lt;br&gt;&#xA;तत्कथमनयावरुद्धं कर्म न वाजिनं निविशेत् ।&lt;br&gt;&#xA;न च वैश्वदेवीत्यत्र श्रौत आमिक्षासम्बन्धो विश्वेषां देवानां येन वाजिनसम्बन्धाद्वाक्यगम्याद्बलवान्भवेदुभयोरपि पदान्तरापेक्षप्रतीतितया&lt;br&gt;&#xA;वाक्यगम्यत्वाविशेषात् ।&lt;br&gt;&#xA;नो खलु वैश्वदेवीत्युक्ते आमिक्षापदानपेक्षामामिक्षामध्यवस्यामः ।&lt;br&gt;&#xA;अस्तु वा श्रौतत्वं तथापि वाजिभ्य इति पदं वाजमन्नमामिक्षा तदेषामस्तीति व्युत्पत्त्या तत्सम्बन्धिनो विश्वान्देवानुपलक्षयति ।&lt;br&gt;&#xA;यद्यपि विश्वदेवशब्दाद्वाजिपदं भिन्नं, येन च शब्देन चोदना तेनैवोद्देशे&lt;br&gt;&#xA;देवतात्वं न शब्दान्तरेणान्यथार्थैकत्वेन सूर्यादित्यपदयोः सूर्यादित्यचर्वोरेकदैवत्यप्रसङ्गात्, तथापि वाजिन्नितीनेः सर्वनामार्थे&lt;br&gt;&#xA;स्मरणात्सन्निहितस्य च सर्वनामार्थत्वात्, विश्वेषां देवानां च विश्वदेवपदेन सन्निधापनात्तत्पदपुरःसरा एवैते वाजिपदेनोपस्थाप्या न तु&lt;br&gt;&#xA;सूर्यादित्यपदवत्स्वतन्त्राः ।&lt;br&gt;&#xA;तथाच तदुपलक्षणार्थं वाजिपदं विश्वदेवोपहितामेव देवतामुपलक्षयतीति न शब्दान्तरोद्देवताभेदः ।&lt;br&gt;&#xA;ततश्चामिक्षासम्बन्धोपजीवनेन विश्वेभ्यो वाजिनं विधीयमानं नामिक्षया बाध्यते किन्तु तया सह समुच्चीयत इति न कर्मान्तरमपि तु वाक्याभ्यां&lt;br&gt;&#xA;द्रव्ययुक्तमेकं कर्म विधीयत इति प्राप्त उच्यतेस्यादेतदेवं यदि वैश्वदेवीति तद्धितश्रुत्यामिक्षा नोच्येत ।&lt;br&gt;&#xA;तद्धितस्य त्वस्येति सर्वनामार्थे स्मरणात्सन्निहितस्य च विशेष्यस्य सर्वनामार्थत्वात्तत्रैव तद्धितस्यापि वृत्तिर्नतु विश्वेषु देवेषषु ।&lt;br&gt;&#xA;न तत्सम्बन्धे, नापि तत्सम्बन्धिमात्रे ।&lt;br&gt;&#xA;नन्वेवं सति कस्माद्वैश्वदेवीशब्दमात्रादेव नामिक्षां प्रतीमः किमिति चामिक्षापदमपेक्षामहे ।&lt;br&gt;&#xA;तद्धितान्तस्य पदस्याभिधानापर्यवसानान्न प्रतीमस्तत्पर्यवसानाय चापेक्षामहे ।&lt;br&gt;&#xA;अवसिताभिधानं हि पदं समर्थमर्थधियमाधातुम् ।&lt;br&gt;&#xA;इदं तु सन्निहितविशेषाभिधायि तत्सन्निधिमपेक्षमाणं सन्निधापकमामिक्षापदमपेक्षत इति कुत आमिक्षापदानपेक्ष आमिक्षाप्रत्ययप्रसङ्गः ।&lt;br&gt;&#xA;कुतो वा तत्रानपेक्षा ।&lt;br&gt;&#xA;अतश्च सत्यामपि पदान्तरापेक्षायां यत्पदं पदान्तरापेक्षमभिधत्ते तत्प्रमाणभूतप्रथमभाविपदावगम्यत्वाच्छ्रौतं बलीयश्च ।&lt;br&gt;&#xA;यत्तु पर्यवसिताभिधानपदाभिहितपदार्थवगमगम्यं तत्तच्चरमप्रतीतिवाक्यगम्यं दुर्बलं चेति&lt;br&gt;&#xA;तद्धितश्रुत्यवगतामिक्षालक्षणगुणावरोधात्पूर्वकर्मासंयोगि वाजिनद्रव्यं ससम्बन्धि पूर्वस्माद्भिनत्ति ।&lt;br&gt;&#xA;एवञ्च सति नित्यवदवगधानपेक्षसाधनभावामिक्षा न वाचिनद्रव्येण सह विकल्पसमुच्चयौ प्राप्स्यति ।&lt;br&gt;&#xA;नचाश्वत्वे निरीढत्वादनपेक्षवृत्ति वाजिपदं कथञ्चिद्यौगिकं सापेक्षावृत्ति विश्वदेवशब्दां देवतां वैश्वदेवीपदादामिक्षाद्रव्यं&lt;br&gt;&#xA;प्रत्युपसर्जनीभूतामवगतामुपलक्षयिष्यति ।&lt;br&gt;&#xA;प्रकृतं हि सर्वनामपदगोचरः ।&lt;br&gt;&#xA;प्रधानं च प्रकृतमुच्यते नोपसर्जनम् ।&lt;br&gt;&#xA;प्रामाणिके च विधिकल्पनागौरवे अभ्युपेतव्ये एव प्रमाणस्य तत्त्वविषयत्वात् ।&lt;br&gt;&#xA;तस्माद्यथेह पूर्वकर्मासम्भविनो गुणात्कर्मभेद एवमिहापि पञ्चाग्निविद्यायाः षडग्निविद्या भिन्ना, एवं प्राणसंवादेषूनाधिकभावेन विद्याभेद इति ।&lt;br&gt;&#xA;तथा धर्मविशेषोऽपि कर्मभेदस्य प्रतिपादक इति ।&lt;br&gt;&#xA;तथाहिकारीरिवाक्यान्यधीयानास्तैत्तिरीया भूमौ भोजनमाचरन्ति नाचरन्त्यन्ये ।&lt;br&gt;&#xA;तथाग्निमधीयानाः केचिदुपाध्यायस्योदकुम्भमाहरन्ति नाहरन्त्यन्ये ।&lt;br&gt;&#xA;तथाश्वमेधमधीयानाः केचिदश्वस्य घासमानयन्ति नानयन्त्यन्ये ।&lt;br&gt;&#xA;केचित्त्वाचरन्त्यन्यमेव धर्मम् ।&lt;br&gt;&#xA;नच तान्येव कर्माणि भूमिभोजनादिजनितमुपकारमाकाङ्क्षन्ति नाकाङ्क्षन्ति चेति युज्यते ।&lt;br&gt;&#xA;अतोऽवगम्यते भिन्नानि तासु शाखासु कर्माणीति ।&lt;br&gt;&#xA;अस्तु प्रस्तुते किमायातमित्यत आह&lt;br&gt;&#xA;अस्ति चात्रेति ।&lt;br&gt;&#xA;अन्येषां शाखिनां नास्तीति शेषः ।&lt;br&gt;&#xA;एवं पुनरुक्त्यादयोऽपीति ।&lt;br&gt;&#xA;ऽसमिधो यजतिऽइत्यादिषु पञ्चकृत्वोऽभ्यस्तो यजतिशब्दः ।&lt;br&gt;&#xA;तत्र किमेका कर्मभावना किंवा पञ्चैवेति ।&lt;br&gt;&#xA;किं तावत्प्राप्तं, धात्वर्थानुबन्धभेदेन शब्दान्तराधिकरणे भावनाभेदाभिधानाद्धात्वर्थस्य च धातुभेदमन्तरेण भेदानुपपत्तेःऽसमिधो यजतिऽइति&lt;br&gt;&#xA;प्रथमभाविना वाक्येन विहिता कर्मभावना विपरीवर्तमानोपरितनैर्वाक्यैरनूद्यते ।&lt;br&gt;&#xA;नच प्रयोजनाभावादननुवादः प्रमाणसिद्धस्याप्रयोजनस्याननुयोज्यत्वात् ।&lt;br&gt;&#xA;कर्मभावनाभेदे चानेकापूर्वकल्पनाप्रसङ्गादेकापूर्ववान्तरव्यापारमेकं कर्मेति प्राप्तम् ।&lt;br&gt;&#xA;एवं प्राप्त उच्यतेपरस्परानपेक्षाणि हि समिदादिवाक्यानीति ।&lt;br&gt;&#xA;सर्वाण्येव प्राथम्यार्हण्यपि युगपदध्ययनानुपपत्तेः क्रमेणाधीतानीति ।&lt;br&gt;&#xA;न त्वयमेषां प्रयोजकः क्रमः ।&lt;br&gt;&#xA;परस्परापेक्षाणामेकवाक्यत्वे हि प्रयोजकः स्यात् ।&lt;br&gt;&#xA;तेन प्राथम्याभावात्प्राप्तमित्येव नास्तीति कस्य कोऽनुवादः ।&lt;br&gt;&#xA;कथञ्चिद्विपरिवृत्तिमात्रस्यौत्सर्गिकाप्रवृत्तप्रवर्तनालक्षणविधित्वापवादसामर्थ्याभावात् ।&lt;br&gt;&#xA;गुणश्रवणे हि गुणविशिष्टकर्मविधाने विधिगौरवभिया गुणमात्रविधानलाघवाय कर्मानुवादापेक्षायां विपरिवृत्तेरुपकारः ।&lt;br&gt;&#xA;यथाऽदध्ना जुहोतिऽइति दधिविधिपरे वाक्ये विपरिवृत्त्यपेक्षायाम्ऽअग्निहोत्रं जुहेतिऽइति विहितस्य होमस्य&lt;br&gt;&#xA;विपरीवर्तमानस्यानुवादः ।&lt;br&gt;&#xA;न चात्र गुणाद्भेदः, समिदादिपदानां कर्मनामधेयानां गुणवचनत्वाभावात् ।&lt;br&gt;&#xA;अगृह्यमाणविशेषतया च किंवचनविहितकिङ्कर्मानुवादेन कस्य गुणविधित्वमिति न विनिगम्यते ।&lt;br&gt;&#xA;न चापूर्वा नाम ज्योतिरादिवद्विधानसम्बन्धं प्रथममवगतं, यतः पूर्वबुद्धिविच्छेदेन विधीयमानं कर्म पूर्वस्मात्सञ्ज्ञातो व्यवच्छिन्द्यात् ।&lt;br&gt;&#xA;किन्तु प्रथमत एव कर्मसामानाधिकरण्येनावगताः समिदादयस्तद्वशात्कर्मनामधेयतां प्रतिपद्यमाना आख्यातस्यानुवादत्वेऽनुवादा विधित्वे&lt;br&gt;&#xA;विधयो न तु स्वातन्त्र्येण कस्यचिदीशते ।&lt;br&gt;&#xA;तस्मात्स्वरससिद्धाप्राप्तकर्मविधिपरत्वात्कर्मण्ययमभ्यासो भावनानुबन्धभूतानि भिन्दानो भावनां भिनत्ति यथा तथा शाखान्तरविहिता अपि&lt;br&gt;&#xA;विद्याः शाखान्तरविहिताभ्यो विद्याभ्योऽभ्यासो भेत्स्यतीति ।&lt;br&gt;&#xA;अशक्तेश्च ।&lt;br&gt;&#xA;नह्येकः पुरुषः सर्ववेदान्तप्रत्ययात्मिकामुपासनामुपसंहर्तुं शक्नोति&lt;br&gt;&#xA;सर्ववेदान्ताध्ययनासामर्थ्यादनधीतार्थोपसंहारेऽध्ययनविधानवैयथ्र्यप्रसङ्गात् ।&lt;br&gt;&#xA;प्रतिशाखं भेदे तूपासनानां नायं दोषः ।&lt;br&gt;&#xA;समाप्तिभेदाच्च ।&lt;br&gt;&#xA;केषाञ्चित्शाखिनामोङ्कारसार्वात्म्यकथने समाप्तिः ।&lt;br&gt;&#xA;केषाञ्चिदन्यत्र ।&lt;br&gt;&#xA;तस्मादप्युपासनाभेदः ।&lt;br&gt;&#xA;अन्यार्थदर्शनादपि भेदः ।&lt;br&gt;&#xA;तथाहिऽनैतदचीर्णव्रतोऽधीतेऽइति अचीर्णव्रतस्याध्ययनाभावदर्शनादुपासनाभावः ।&lt;br&gt;&#xA;क्वचिदचीर्णव्रतस्याध्ययनदर्शनादुपासनावगम्यते ।&lt;br&gt;&#xA;तस्मादुपासनाभेद इति ।&lt;br&gt;&#xA;अत्र सिद्धान्तमाह&lt;br&gt;&#xA;सर्ववेदान्तप्रत्ययं चोदनाद्यविशेषात् ।&lt;br&gt;&#xA;तद्व्याचष्टे&lt;br&gt;&#xA;सर्ववेदान्तप्रत्ययानि सर्ववेदान्तप्रमाणानिविज्ञानानि तस्मिंस्तस्मिन् वेदान्ते तानि तान्येव भवितुमर्हन्ति ।&lt;br&gt;&#xA;यान्येकस्मिन् वेदान्ते तान्येव वेदान्तान्तरेष्वपीत्यर्थः ।&lt;br&gt;&#xA;चोदनाद्यविशेषात् ।&lt;br&gt;&#xA;आदिशब्देन संयोगरूपाख्याः सङ्गृह्यन्ते ।&lt;br&gt;&#xA;अत्र च चोद्यत इति चोदना पुरुषप्रयत्नः ।&lt;br&gt;&#xA;स हि पुरुषस्य व्यापारः ।&lt;br&gt;&#xA;तत्र खल्वयं होमादिधात्वर्थावच्छिन्ने प्रवर्तते ।&lt;br&gt;&#xA;तस्य देवतोद्देशेन त्यागस्यासेचनादिकस्यावच्छेद्यः पुरुषप्रयत्नः स एव शाखान्तरे यथैवमिहापि प्राणज्येष्ठत्वश्रेष्ठत्ववेदनविषयः पुरुषप्रयत्नः स&lt;br&gt;&#xA;एव शाखान्तरेष्वपीति ।&lt;br&gt;&#xA;एवं फलसंयोगोऽपि ज्येष्ठश्रेष्ठभवनलक्षणः स एव ।&lt;br&gt;&#xA;रूपमपि तदेव ।&lt;br&gt;&#xA;यथा यागस्य यदेकस्यां शाखायां द्रव्यदेवतारूपं तदेव शाखान्तरेष्वपीति ।&lt;br&gt;&#xA;एवं वेदनस्यापि यदेकत्र प्राणज्येष्ठत्वश्रेष्ठत्वरूपं विषयस्तच्छाखान्तरेष्वपीति ॥१॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/03/04/</guid>
      <description>&lt;p&gt;३,४.१.१&lt;br&gt;&#xA;पुरुषार्थोऽतः शब्दादिति बादरायणः  । ब्रह्मसूत्र  ३,४.१ ।&lt;br&gt;&#xA;स्थितं कृत्वोपनिषदामपवर्गाख्यपुरुषार्थसाधनात्मज्ञानपरत्वमुपासनानां च तत्तत्पुरुषार्थसाधनत्वमधस्तनं विचारजातमभिनिर्वर्तितम् ।&lt;br&gt;&#xA;सम्प्रति तु किमौपनिषदात्मतत्त्वज्ञानमपवर्गसाधनतया पुरुषार्थमाहो क्रतुप्रयोगापेक्षितकर्तृप्रतिपादकतया क्रत्वर्थमिति मीमांसामहे ।&lt;br&gt;&#xA;यदा च क्रत्वर्थं तदा यावन्मात्रं क्रतुप्रयोगविधिनापेक्षितं कर्तृत्वमामुष्मिकफलोपभोक्तृत्वं च न चैतदनित्यत्वे घटते&lt;br&gt;&#xA;कृतविप्रणाशाकृताभ्यागमप्रसङ्गादतो नित्यत्वमपि, तावन्मात्रमुपनिषत्सु विवक्षितम् ।&lt;br&gt;&#xA;इतोऽन्यदनपेक्षितं विपरीतं च नोपनिषदर्थः स्यात् ।&lt;br&gt;&#xA;यथा शुद्धत्वादि ।&lt;br&gt;&#xA;यद्यपि जीवानुवादेन तस्य ब्रह्मत्वप्रतिपादनपरत्वमुपनिषदामिति महता प्रबन्धेन तत्र तत्र प्रतिपादितं तथाप्यत्र केषाञ्चित्पूर्वपक्षशङ्काबीजानां&lt;br&gt;&#xA;निराकरणे तदेव स्थूणानिखननन्यायेन निश्चलीक्रियत इत्यप्यस्ति विचारप्रयोजनम् ।&lt;br&gt;&#xA;तत्र यद्यपि प्रोक्षणादिवदात्मज्ञानं न कञ्चित्क्रतुमारभ्याधीतम्, यद्यपि च कर्तृमात्रं नाव्यभिचारितक्रतुसम्बन्धं कर्तृमात्रस्य लौकिकेष्वपि कर्मसु&lt;br&gt;&#xA;दर्शनाद्येन पर्णतादिवदनारभ्याधीतमप्यव्यभिचरितक्रतुसम्बन्धजुहूद्वारेण वाक्येनैव क्रत्वर्थमापद्यते तथापि यादृश आत्मा&lt;br&gt;&#xA;कर्तामुष्मिकस्वर्गादिफलभोगभागीदेहाद्यतिरिक्तो वेदान्तैः प्रतिपाद्यते न तादृशस्यास्ति लौकिकेषु कर्मसूपयोगः ।&lt;br&gt;&#xA;तेषामैहिकफलानां शरीरानतिरिक्तेनापि यादृशतादृशेन कर्त्रोपपत्तेः ।&lt;br&gt;&#xA;आमुष्मिकफलानां तु वैदिकानां कर्मणां तमन्तरेणासम्भवात्तत्सम्बन्ध एवायमौपनिषदः कर्तेति तदव्यभिचारात्तान्यनुस्मारयज्जुह्वादिवद्वाक्येनैव&lt;br&gt;&#xA;तज्ज्ञानं पर्णतावत्क्रत्वैदमर्थ्यमापद्यत इति फलश्रुतिरर्थवादः ।&lt;br&gt;&#xA;तदुक्तम्ऽद्रव्यसंस्कारकर्मसु परार्थत्वात्फलश्रुतिरर्थवादः स्यात्ऽइति औपनिषदात्मज्ञानसंस्कृतो हि कर्ता&lt;br&gt;&#xA;पारलौकिकफलोपभोगयोग्योऽस्मीति विद्यावाच्छ्रद्धावान्क्रतुप्रयोगाङ्गं नान्यथा प्रोक्षिता इव व्रीहयः क्रत्वङ्गमिति ।&lt;br&gt;&#xA;प्रियादिसूचितस्य च संसारिण एवात्मनो द्रष्टव्यत्वेन प्रतिज्ञापनादपहतपाप्मत्वादि तु तद्विशेषणं तस्यैव स्तुत्यर्थम् ।&lt;br&gt;&#xA;न तु तत्परत्वमुपनिषदाम् ।&lt;br&gt;&#xA;तस्मात्क्रत्वर्थमेवात्मज्ञानं कर्तृसंस्कारद्वारा न पुनः पुरुषार्थमिति ।&lt;br&gt;&#xA;एतदुपोद्बलनार्थं च ब्रह्मविदामाचारादिः श्रुत्यवगत उपन्यस्तः ।&lt;br&gt;&#xA;न केवलं वाक्यादात्मज्ञानस्य क्रत्वर्थत्वम् ।&lt;br&gt;&#xA;तृतीयाश्रुतेश्च ।&lt;br&gt;&#xA;न त्वेतत्प्रकृतोद्गीथविद्याविषयं यदेव विद्ययेति सर्वनामावधारणाभ्यां व्याप्तेरधिगमत् ।&lt;br&gt;&#xA;यथा य एव धूमवान्देशः स वह्निमानिति ।&lt;br&gt;&#xA;समन्वारम्भवचनं च फलारम्भे विद्याकर्मणोः साहित्यं दर्शयति ।&lt;br&gt;&#xA;तच्च यद्यप्याप्नेयादियागषट्कवत्समप्रधानत्वेनापि भवति तथाप्युक्तया युक्त्या विद्यायाः कर्म प्रत्यङ्गभावेनैव नेतव्यम् ।&lt;br&gt;&#xA;वेदार्थज्ञानवतः कर्मविधानादुपनिषदोऽपि वेदार्थ इति तज्ज्ञानमपि कर्माङ्गमिति ॥१॥&lt;/p&gt;</description>
    </item>
  </channel>
</rss>
