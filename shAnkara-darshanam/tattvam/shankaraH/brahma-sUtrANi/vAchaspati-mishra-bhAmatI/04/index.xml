<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/</link>
    <description>Recent content in &#43;०४ on आगमे ब्राह्मे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/01/</guid>
      <description>&lt;p&gt;४,१.१.१&lt;br&gt;&#xA;आवृत्तिरसकृदुपदेशात् । ब्रह्मसूत्र  ४,१.१ ।&lt;br&gt;&#xA;साधनानुष्ठानपूर्वकत्वात्फलसिद्धेर्विषयक्रमेण विषयिणोरपि तद्विचारयोः क्रममाहतृतीयेऽध्याय इति ।&lt;br&gt;&#xA;मुक्तिलक्षणस्य फलस्यात्यन्तपरोक्षत्वात्तदर्थानि दर्शनश्रवणमनननिदिध्यासनानि चोद्यमानान्यदृष्टार्थानीति यावद्विधानमनुष्ठेयानि न तु&lt;br&gt;&#xA;ततोऽधिकमावर्तनीयानि प्रमाणाभावात् ।&lt;br&gt;&#xA;यत्र पुनः सकृदुपदेश उपासीतेत्यादिषु तत्र सकृदेव प्रयोगः प्रयाजादिवदिति प्राप्त उच्यते ।&lt;br&gt;&#xA;यद्यपि मुक्तिरदृष्टचरी तथापि सवासनाविद्योच्छेदेनात्मनः स्वरूपावस्थानलक्षणायास्तस्याः श्रुतिसिद्धत्वादविद्यायाश्च विद्योत्पादविरोधितया&lt;br&gt;&#xA;विद्योत्पादेन  समुच्छेदस्याहिविभ्रमस्येव रज्जुतत्वसाक्षात्कारेण समुच्छेदस्योपपत्तिसिद्धत्वादन्वयव्यतिरेकाभ्यां च&lt;br&gt;&#xA;श्रवणमनननिदिध्यासनाभ्यासस्यैव स्वगोचरसाक्षात्कारफलत्वेन&lt;br&gt;&#xA;लोकसिद्धत्वासकलदुःखविनिर्मुक्तैकचैतन्यात्मकोऽहमित्यपरोक्षरूपानुभवस्यापि श्रवणाद्यभ्याससाधनत्वेनानुमानात्तदर्थानि श्रवणादीनि&lt;br&gt;&#xA;दृष्टार्थानि भवन्ति ।&lt;br&gt;&#xA;न च दृष्टार्थत्वे सत्यदृष्टार्थत्वं युक्तम् ।&lt;br&gt;&#xA;न चैतान्यनावृत्तानि सत्कारदीर्घकालनैरन्तर्येण साक्षात्कारवते तादृशानुभवाय कल्पन्ते ।&lt;br&gt;&#xA;न चात्रासाक्षात्कारवद्विज्ञानं साक्षात्कारवतीमविद्यामुच्छेत्तुमर्हति ।&lt;br&gt;&#xA;न खलु पित्तोपहृतेन्द्रियस्य गुडे तिक्ततासाक्षात्कारोऽन्तरेणमाधुर्यसाक्षात्कारं सहस्रेणाप्युपपत्तिभिर्निवर्तितुमर्हति ।&lt;br&gt;&#xA;अतद्वतो नरान्तरवचांसिवोपपत्तिसहस्राणि वा परामृशतोऽपि थूत्कृत्य गुडत्यागात् ।&lt;br&gt;&#xA;तदेवं दृष्टार्थत्वद्ध्यानोपासनयोश्चान्तनीर्तावृत्तिकत्वेन लोकतः प्रतीतेरावृत्तिरेवेति सिद्धम् ॥१॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/02/</guid>
      <description>&lt;p&gt;४,२.१.१&lt;br&gt;&#xA;वाङ्मनसि दर्शनाच्छब्दाच्च  । ब्रह्मसूत्र  ४,२.१ ।&lt;br&gt;&#xA;अथास्मिन् फलविचारलक्षणे वाङ्मनसि सम्पद्यत इत्यादिविचारोऽसङ्गत इत्यत आह&lt;br&gt;&#xA;अथापरासु विद्यासु फलप्राप्तय इति  ।&lt;br&gt;&#xA;अपरविद्याफलप्राप्त्यर्थदेवयानमार्गार्थत्वादुत्क्रान्तेस्तद्गतो विचारः पारम्पर्येण भवति फलविचार इति नासङ्गत इत्यर्थः  ।&lt;br&gt;&#xA;नन्वयमुत्क्रान्तिक्रमो विदुषो नोपपद्यतेऽन तस्य प्राणा उत्क्रामन्त्यत्रैव समवनीयन्तेऽइति श्रवणात्तत्कथमस्य विद्याधिकार इत्यत आह&lt;br&gt;&#xA;समाना हि विद्वदविदुषोरिति  ।&lt;br&gt;&#xA;विषयमाह&lt;br&gt;&#xA;अस्तीति  ।&lt;br&gt;&#xA;विमृशति&lt;br&gt;&#xA;किमिहेति  ।&lt;br&gt;&#xA;विशयः संशयः  ।&lt;br&gt;&#xA;पूर्वपक्षमाह&lt;br&gt;&#xA;तत्र  वागेवेति  ।&lt;br&gt;&#xA;श्रतिलक्षणाविशये संशये  ।&lt;br&gt;&#xA;सिद्धान्तसूत्रं पूरयित्वा पठति&lt;br&gt;&#xA;वाग्वृत्तिर्मनसि सम्पद्यते इति  ।&lt;br&gt;&#xA;वृत्त्यध्याहारप्रयोजनं प्रश्नपूर्वकमाह कथमिति  ।&lt;br&gt;&#xA;उत्तराधिकरणपर्यालोचनेनैवं पूरितमित्यर्थः  ।&lt;br&gt;&#xA;तत्त्वस्य धर्मिणो वाचः प्रलयविवक्षायां त्विह  सर्वत्रैव परत्रेह चाविभागसाम्यात्किं परत्रैव विशिंष्यादविभाग इति न त्वत्रापि  ।&lt;br&gt;&#xA;तस्मादिहाविभागेनाविंशिषतोऽत्र वृत्त्युपसंहारमात्रविवक्षा सूत्रकारस्येति गम्यते  ।&lt;br&gt;&#xA;सिद्धान्तहेतुं प्रश्नपूर्वकमाह&lt;br&gt;&#xA;कस्मादिति  ।&lt;br&gt;&#xA;सत्यामेव मनोवृत्तौ वाग्वृत्तेरुपसंहारदर्शनात् ।&lt;br&gt;&#xA;वाचस्तूपसंहारमदृष्टं नागमोऽपि गमयितुमर्हति  ।&lt;br&gt;&#xA;आगमप्रभवयुक्तिविरोधाश्च  ।&lt;br&gt;&#xA;आगमो हि दृष्टानुसारतः प्रकृतौ  विकाराणां लयमाह  ।&lt;br&gt;&#xA;न च वाचः प्रकृतिर्मनो येनास्मिन्नियं लीयेत  ।&lt;br&gt;&#xA;तस्मात्वृत्तिवृत्तिमतोरभेदविवक्षया वाक्पदं तद्वृत्तौ व्याख्येयम्  ।&lt;br&gt;&#xA;सम्भवति च वाग्वृत्तेर्वागप्रकृतावपि मनसि  लयः  ।&lt;br&gt;&#xA;तथा तत्र तत्र दर्शनादित्याह&lt;br&gt;&#xA;वृत्त्युद्भवाभिभवाविति  ॥१॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/03/</guid>
      <description>&lt;p&gt;४,३.१.१&lt;br&gt;&#xA;अर्चिरादिना तत्प्रथितेः  । ब्रह्मसूत्र  ४,३.१ ।&lt;br&gt;&#xA;भिन्नप्रकरणस्थत्वाद्भिन्नोपासनयोगतः ।&lt;br&gt;&#xA;अनपेक्षा मिथो मार्गस्त्वरातोऽवधृतेरपि ॥&lt;br&gt;&#xA;गन्तव्यमेकं नगरं प्रति वक्रेणाध्वना  गतिमपेक्ष्य ऋजुनाध्वना गतिस्त्वरावती  कल्प्यते ।&lt;br&gt;&#xA;एकमार्गत्वे तु कमपरमपेक्ष्य त्वरा स्यात् ।&lt;br&gt;&#xA;अथ तैरेव रश्मिभिरित्यवधारणं नोपपद्यते पथ्यन्तरस्य निवर्तनीयस्याभावात्तस्मात्परानपेक्षा एवैते पन्थान एकब्रह्मलोकप्राप्त्युपाया&lt;br&gt;&#xA;व्रीहियवाविव विकल्पेरन्निति प्राप्ते प्रत्युच्यतेएकत्वेऽपि पथोऽनेकपर्वसङ्गमसम्भवात् ।&lt;br&gt;&#xA;गौरवान्नैव नानात्वं प्रत्यभिज्ञानलिङ्गतः ॥&lt;br&gt;&#xA;सपर्वा हि पन्था नगरादिकमेकं गन्तव्यं प्रापयति नाभागः ।&lt;br&gt;&#xA;तत्र किमेते  रश्म्यहर्वायुसूर्यादयोऽध्वनः पर्वाणः सन्तोऽध्वनैकेन युज्यन्ते, आहो यथायथमध्वानमपि भिन्दन्तीति  सन्देहेऽभेदेऽप्यध्वनो&lt;br&gt;&#xA;भागभेदोपपत्तेर्न भागिभेदकल्पनोचिता, गौरवप्रसङ्गात् ।&lt;br&gt;&#xA;एकदेशप्रत्यभिज्ञानाच्च विशेषणविशेष्यभावोपपत्तेर्नानेकाध्वकल्पना ।&lt;br&gt;&#xA;अथैतैरेव रश्मिभिरित्यवधारणं न तावदर्थान्तरनिवृत्त्यर्थं तत्प्रापकैरेव वाक्यान्तरैर्विरोधात्, तस्मादन्यानपेक्षामस्यावधारयतीति वक्तव्यम् ।&lt;br&gt;&#xA;न चैकं वाक्यमप्राप्तमध्वानं प्रापयति तस्य चानपेक्षतां  प्रतिपादयतीत्यर्थद्वयाय पर्याप्तं,&lt;br&gt;&#xA;तस्माद्विधिसामर्थ्यप्राप्तमयोगव्यवच्छेदमेवकारोऽनुवदतीति युक्तम् ।&lt;br&gt;&#xA;त्वरावचनं चेति ।&lt;br&gt;&#xA;न खल्वेकस्मिन्नेव गन्तव्ये पथिभेदमपेक्ष्य त्वरावकल्प्यते किन्तु गन्तव्यभेदादपि तदुपपत्तिः ।&lt;br&gt;&#xA;यथा कश्मीरेभ्यो मथुरां क्षिप्रं याति चैत्र इति तथेहाप्यन्यतः कुतश्चिद्गन्तव्यादनेनोपायेन ब्रह्मलोकं क्षिप्रं प्रयातीति ।&lt;br&gt;&#xA;भूयांस्यर्चिरादिश्रुतौ मार्गपर्वाणीति ।&lt;br&gt;&#xA;अयमर्थःेकत्वात्प्राप्तव्यस्य ब्रह्मलोकस्याल्पपर्वणा  मार्गेण तत्प्राप्तौ सम्भवन्त्यां बहुमार्गोपदेशो व्यर्थः प्रसज्यते ।&lt;br&gt;&#xA;तत्र चेतनस्याप्रवृत्तेः ।&lt;br&gt;&#xA;तस्माद्भूयसां पर्वणामविरोधेनाल्पानां तदनुप्रवेश एव युक्त इति  ॥१॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/04/04/</guid>
      <description>&lt;p&gt;४,४.१.१&lt;br&gt;&#xA;सम्पद्याविर्भावः स्वेन शब्दात् । ब्रह्मसूत्र  ४,४.१ ।&lt;br&gt;&#xA;प्रागभूतस्य निष्पत्तौ कर्तृत्वं न सतो यतः  ।&lt;br&gt;&#xA;फलत्वेन प्रसिद्धेश्च मुक्ते रूपान्तरोद्भवः  ।&lt;br&gt;&#xA;अभूतस्य घटादेर्भवनं निष्पत्तिर्न पुनरत्यन्तसतोऽसतो वा  ।&lt;br&gt;&#xA;न जातु गगनतत्कुसुमे निष्पद्येते  ।&lt;br&gt;&#xA;स्वरूपावस्थानं चेदात्मनो मुक्तिर्न सा निष्पद्येत, तस्य गगनवदत्यन्तसतः प्रागसत्त्वाभावात् ।&lt;br&gt;&#xA;न चास्य बन्धाभावो निष्पद्यते, तस्य तुच्छस्वभावस्य कार्यत्वेनातुच्छत्वप्रसङ्गात् ।&lt;br&gt;&#xA;फलत्वप्रसिद्धेश्च मोक्षस्याकार्यस्य फलत्वानवकल्पनादागन्तुना रूपेण केनचिदुत्पत्तौ  स्वेनेति प्राप्तमनूद्यत इति&lt;br&gt;&#xA;प्राप्तेऽभिधीयतेसम्भवत्यर्थवत्त्वे हि नानर्थक्यमुपेयते  ।&lt;br&gt;&#xA;बन्धस्य सदसत्त्वाभ्यां रूपमेकं विशिष्यते ॥&lt;br&gt;&#xA;अनधिगतावबोधनं हि प्रमाणं शाब्दमगत्या कथञ्चिदनुवादतया वर्ण्यते  ।&lt;br&gt;&#xA;सकलसांसारिकधर्मापेतं तु प्रसन्नमात्मरूपमप्रसन्नात्तस्मादेव रूपाद्व्यावृत्तमनधिगतमवबोधयन्नानुवादो युज्यते  ।&lt;br&gt;&#xA;न चास्य निष्पत्त्यसम्भवः, सत इव घटादेः सांव्यवहारिकेण प्रमाणेन बन्धविगमस्यापि निष्पत्तेर्लोकसिद्धत्वात् ।&lt;br&gt;&#xA;विचारासहतया त्वसिद्धिरुभयत्रापि तुल्या  ।&lt;br&gt;&#xA;न ह्यसदुत्पत्तुमर्हतीत्यसकृदावेदितम्  ।&lt;br&gt;&#xA;अन्धो भवतीति स्वप्नावस्था दर्शिता बाह्येन्द्रियव्यापाराभावात् ।&lt;br&gt;&#xA;रोदितीव जाग्रदवस्था दुःखशोकाद्यात्मकत्वात् ।&lt;br&gt;&#xA;विनाशमेवापीत इति  सुषुप्तिः  ।&lt;br&gt;&#xA;एवकारश्चेवार्थेऽनवधारणे  ॥१ ॥&lt;/p&gt;</description>
    </item>
  </channel>
</rss>
