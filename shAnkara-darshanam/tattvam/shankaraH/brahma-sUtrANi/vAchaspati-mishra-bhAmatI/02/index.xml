<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/</link>
    <description>Recent content in &#43;०२ on आगमे ब्राह्मे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/01/</guid>
      <description>&lt;p&gt;२,१.१.१&lt;br&gt;&#xA;स्मृत्यनवकाशदोषप्रसङ्ग इति चेन्नान्यस्मृत्यनवकाशदोषप्रसङ्गात् । ब्रह्मसूत्र  २,१.१ ।&lt;br&gt;&#xA;वृत्तवर्तिष्यमाणयोः समन्वयविरोधपरिहारलक्षणयोः सङ्गतिप्रदर्शनाय सुखग्रहणाय चैतन्योः सङ्क्षेपतस्तात्पर्यार्थमाहप्रथमेऽध्याय इति  ।&lt;br&gt;&#xA;अनपेक्षवेदान्तवाक्यस्वरससिद्धसमन्वयलक्षणस्य विरोधतत्परिहाराभ्यामाक्षेपसमाधानकरणादनेन लक्षणेनास्ति विषयविषयिभावः सम्बन्धः  ।&lt;br&gt;&#xA;पूर्वलक्षणार्थो हि विषयस्तद्गोचरत्वादाक्षेपसमाधानयोरेष च विषयीति  ।&lt;br&gt;&#xA;तदेवमध्यायमवतार्य तदवयवमधिकरणमवतारयतितत्र प्रथमं तावदिति  ।&lt;br&gt;&#xA;तन्त्र्यते व्युत्पाद्यते मोक्षसाधनमनेनेति तन्त्रं, तदेवाख्या यस्याः सा स्मृतिस्तन्त्राख्या परमर्षिणा कपिलेनादिविदुषा प्रणीता  ।&lt;br&gt;&#xA;अन्याश्चासुरिपञ्चशिखादिप्रणीताः स्मृतयस्तदनुसारिण्यः  ।&lt;br&gt;&#xA;न खल्वमूषां स्मृतीनां मन्वादिस्मृतिवदन्योऽवकाशः शक्यो वदितुमृते मोक्षसाधनप्रकाशनात् ।&lt;br&gt;&#xA;तदपि चेन्नाभिदध्युरनवकाशाः सत्योऽप्रमाणं प्रसज्येरन्  ।&lt;br&gt;&#xA;तस्मात्तदविरोधेन कथञ्चिद्वेदान्ता व्याख्यातव्याः  ।&lt;br&gt;&#xA;पूर्वपक्षमाक्षिपतिकथं पुनरीक्षत्यादिभ्य इति  ।&lt;br&gt;&#xA;प्रसाधितं खलु धर्ममीमांसायांऽविरोधे त्वनपेक्षं स्यादसति ह्यनुमानम्ऽइत्यत्र, यथा श्रुतिविरुद्धानां स्मृतीनां दुर्बलतयानपेक्षणीयत्वं तस्मान्न&lt;br&gt;&#xA;दुर्बलानुरोधेन बलीयसीनां श्रुतीनां युक्तमुपवर्णनम्, अपि तु स्वतःसिद्धप्रमाणभावाः श्रुतयो दुर्बलाः स्मृतीर्बाधन्त एवेति युक्तम्  ।&lt;br&gt;&#xA;पूर्वपक्षी समाधत्तेभवेदयमिति  ।&lt;br&gt;&#xA;प्रसाधितोऽप्यर्थः श्रद्धाजडान्प्रति पुनः प्रसाध्यत इत्यर्थः  ।&lt;br&gt;&#xA;आपाततः समाधानमुक्त्वा परमसमाधानमाह पूर्वपक्षीकपिलप्रभृतीनां चार्षमिति  ।&lt;br&gt;&#xA;अयमस्याभिसन्धिःब्रह्म हि शास्त्रस्य कारणमुक्तंऽशास्त्रयोनित्वात्ऽइति, तेनैष वेदराशिर्ब्रह्मप्रभवः&lt;br&gt;&#xA;सन्नाजानसिद्धानावरणभूतार्थमात्रगोचरतबुद्धिपूर्वको यथा तथा कपिलादीनामपि श्रुतिस्मृतिप्रथिताजानसिद्धभावानां&lt;br&gt;&#xA;स्मृतयोऽनावरणसर्वविषयतद्बुद्धिप्रभवा इति न श्रुतिभ्योऽमूषामस्ति कश्चिद्विशेषः  ।&lt;br&gt;&#xA;न चैताः स्फुटतरं प्रधानादिप्रतिपादनपराः शक्यन्तेऽन्यथयितुम्  ।&lt;br&gt;&#xA;तस्मात्तदनुरोधेन कथञ्चिच्छ्रुतय एव नेतव्याः  ।&lt;br&gt;&#xA;अपि च तर्कोऽपि कपिलादिस्मृतिरनुमन्यते, तस्मादप्येतदेव प्राप्तम्  ।&lt;br&gt;&#xA;एवं प्राप्त आहतस्य समाधिरिति  ।&lt;br&gt;&#xA;यथा हि श्रुतीनामविगानं ब्रह्मणि गतिसामान्यात्, नैवं स्मृतीनामविगानमस्ति प्रधाने, तासां भूयसीनां ब्रह्मोपादानत्वप्रतिपादनपराणां तत्र तत्र&lt;br&gt;&#xA;दर्शनात् ।&lt;br&gt;&#xA;तस्मादविगानाच्छ्रौत एवार्थ आस्थेयो न तु स्मार्तो विगानादिति  ।&lt;br&gt;&#xA;तत्किमिदानीं परस्परविगानात्सर्वा एव स्मृतयोऽवहेया इत्यत आहविप्रतिपत्तौ च स्मृतीनामिति  ।&lt;br&gt;&#xA;न चातीन्द्रियार्थानिति  ।&lt;br&gt;&#xA;अर्वाग्दृगभिप्रायम्  ।&lt;br&gt;&#xA;शङ्कतेशक्यं कपिलादीनामिति  ।&lt;br&gt;&#xA;निराकरोतिन  ।&lt;br&gt;&#xA;सिद्धेरपीति  ।&lt;br&gt;&#xA;न तावत्कपिलादय ईश्वरवदाजानसिद्धाः, किन्तु विनिश्चतवेदप्रामाण्यानां तेषां तदनुष्ठानवतां प्राचि भवेऽस्मिञ्जन्मनि सिद्धिः, अत&lt;br&gt;&#xA;एवाजानसिद्धा उच्यन्ते  ।&lt;br&gt;&#xA;यदस्मिन् जन्मनि न तैः सिद्धद्युपायोऽनुष्ठितः प्राग्भवीयवेदार्थानुष्ठानलब्धजन्मत्वात्तत्सिद्धीनाम्  ।&lt;br&gt;&#xA;तथा चावधृतवेदप्रामाण्यानां तद्विरुद्धार्थाभिधानं तदपबाधितमप्रमाणमेव  ।&lt;br&gt;&#xA;अप्रमाणेन च न वेदार्थोऽतिशङ्कितुं युक्तः प्रमाणसिद्धत्वात्तस्य  ।&lt;br&gt;&#xA;तदेवं वेदविरोधे सिद्धवचनमप्रमाणमुक्त्वा सिद्धानामपि परस्परविरोधे तद्वचनादनाश्वास इति पूर्वोक्तं&lt;br&gt;&#xA;स्मारयतिसिद्धव्यपाश्रयकल्पनायामपीति  ।&lt;br&gt;&#xA;श्रद्धाजडान्बोधयतिपरतन्त्रप्रज्ञस्यापीति  ।&lt;br&gt;&#xA;ननु श्रुतिश्चेत्कपिलादीनामनावरणभूतार्थगोचरज्ञानातिशयं बोधयति, कथं तेषां वचनमप्रमाणं, तदप्रामाण्ये श्रुतेरप्यप्रामाण्यप्रसङ्गादित्यत&lt;br&gt;&#xA;आहया तु श्रुतिरिति  ।&lt;br&gt;&#xA;न तावत्सिद्धानां परस्परविरुद्धानि वचांसि प्रमाणं भवितुमर्हन्ति  ।&lt;br&gt;&#xA;नच विकल्पो वस्तुनि, सिद्धे तदनुपपत्तेः  ।&lt;br&gt;&#xA;अनुष्ठानमनागतोत्पाद्यं विकल्प्यते, न सिद्धम्  ।&lt;br&gt;&#xA;तस्य व्यवस्थानात् ।&lt;br&gt;&#xA;तस्माच्छुतिसामान्यमात्रेण भ्रमः साङ्ख्यप्रणेता कपिलः श्रौत इति  ।&lt;br&gt;&#xA;स्यादेतत् ।&lt;br&gt;&#xA;कपिल एव श्रौतो नान्ये मन्वादयः  ।&lt;br&gt;&#xA;ततश्च तेषां स्मृतिः कपिलस्मृतिविरुद्धावहेयेत्यत आहभवति चान्या मनोरिति  ।&lt;br&gt;&#xA;तस्याश्चागमान्तरसंवादमाहमहाभारतेऽपि चेति  ।&lt;br&gt;&#xA;न केवलं मनोः स्मृतिः स्मृत्यन्तरसंवादिनी, श्रुतिसंवादिन्यपीत्याहश्रुतिश्चेति  ।&lt;br&gt;&#xA;उपसंहरतिअत इति  ।&lt;br&gt;&#xA;स्यादेतत् ।&lt;br&gt;&#xA;भवतु वेदविरुद्धं कापिलं वचस्तथापि द्वयोरपि पुरुषबुद्धिप्रभवतया को विनिगमनायां हेतुर्यतो वेदविरोधि कापिलं वचो नादरणीयमित्यत&lt;br&gt;&#xA;आहवेदस्य हि निरपेक्षमिति  ।&lt;br&gt;&#xA;अयमभिसन्धिःसत्यं शास्त्रयोनिरीश्वरस्तथाप्यस्य न शास्त्रक्रियायामस्ति स्वातन्त्र्यं कपिलादीनामिव  ।&lt;br&gt;&#xA;स हि भगवान् यादृशं पूर्वस्मिन् सर्गे चकार शास्त्रं तदनुसारेणास्मिन्नपि सर्गे प्रणीतवान्  ।&lt;br&gt;&#xA;एवं पूर्वतरानुसारेण पूर्वस्मिन् पूर्वतामनुसारेण च पूर्वतर इत्यनादिरयं शास्त्रेश्वरयोः कार्यकारणभावः  ।&lt;br&gt;&#xA;तत्रेश्वरस्य न शास्त्रार्थज्ञानपूर्वा शास्त्रक्रिया येनास्य कपिलादिवत्स्वातन्त्र्यं भवत् ।&lt;br&gt;&#xA;शास्त्रार्थज्ञानं चास्य स्वयमाविर्भवदपि न शास्त्रकारणतामुपैति, द्वयोरप्यपर्यायेणाविर्भावात् ।&lt;br&gt;&#xA;शास्त्रं च स्वतोबोधकतया पुरुषस्वातन्त्र्याभावेन निरस्तमस्तदोषाशङ्कं सदनपेक्षं साक्षादेव स्वार्थे प्रमाणम्  ।&lt;br&gt;&#xA;कपिलादिवचांसि तु स्वतन्त्रकपिलादिप्रणेतृकाणि तदर्थस्मृतिपूर्वकाणि, तदर्थस्मृतयश्च तदर्थानुभवपूर्वाः  ।&lt;br&gt;&#xA;तस्मात्तासामर्थप्रत्ययाङ्गप्रामाण्यविनिश्चयाय यावत्स्मृत्यनुभवौ कल्पेते तावत्स्वतः सिद्धप्रमाणभावयानेपक्षयैव श्रुत्या स्वार्थो विनिश्चायित इति&lt;br&gt;&#xA;शीघ्रतरप्रवृत्तया श्रुत्या स्मृत्यर्थो बाध्यत इति युक्तम्  ॥१॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/02/</guid>
      <description>&lt;p&gt;२,२.१.१&lt;br&gt;&#xA;रचनानुपपत्तेश्च नानुमानम्  । ब्रह्मसूत्र  २,२.१ ।&lt;br&gt;&#xA;स्यादेतत् ।&lt;br&gt;&#xA;इह हि पादे स्वतन्त्रा वेदनिरपेक्षाः प्रधानादिसिद्धिविषयाः साङ्ख्यादियुक्तयो निराकरिष्यन्ते ।&lt;br&gt;&#xA;तदयुक्तमशास्त्राङ्गत्वात् ।&lt;br&gt;&#xA;नहीदं शास्त्रमुच्छृङ्खलतर्कशास्त्रवत्प्रवृत्तमपि तु वेदान्तवाक्यानि ब्रह्मपराणीति पूर्वपक्षोत्तरपक्षाभ्यां विनिश्चेतुम् ।&lt;br&gt;&#xA;तत्र कः प्रसङ्गः शुष्कतर्कवत्स्वतन्त्रयुक्तिनिराकरणस्येत्यत आहयद्यपीदं वेदान्तवाक्यानामिति ।&lt;br&gt;&#xA;नहि वेदान्तवाक्यानि निर्णेतव्यानीति निर्णीयन्ते, किन्तु मोक्षमाणानां तत्त्वज्ञानोत्पादनाय ।&lt;br&gt;&#xA;यथा च वेदान्तवाक्येभ्यो जगदुपादानं ब्रह्मावगम्यते, एवं साङ्ख्याद्यनुमानेभ्यः प्रधानाद्यचेतनं जगदुपादानमवगम्यते ।&lt;br&gt;&#xA;न चैतदेव चेतनोपादानमचेतनोपादानं चेति समुच्चेतुं शक्यं, विरोधात् ।&lt;br&gt;&#xA;न च व्यवस्थिते वस्तुनि विकल्पो युज्यते ।&lt;br&gt;&#xA;न चागमबाधितविषयतयानुमानमेव नोदीयत इति साम्प्रतम् ।&lt;br&gt;&#xA;सर्वज्ञप्रणीततया साङ्ख्याद्यागमस्य वेदागमतुल्यत्वात्तद्भाषितस्यानुमानस्य प्रतिकृतिसिंहतुल्यतयाबाध्यत्वात् ।&lt;br&gt;&#xA;तस्मात्तद्विरोधान्न ब्रह्मणि समन्वयो वेदान्तानां सिध्यतीति न ततस्तत्त्वज्ञानं सेद्धुमर्हति ।&lt;br&gt;&#xA;नच तत्त्वज्ञानादृते मोक्ष इति स्वतन्त्राणामप्यनुमानानामाभासीकरणमिह शास्त्रेसङ्गतमेवेति ।&lt;br&gt;&#xA;यद्येवं ततः परकीयानुमाननिरास एव कस्मात्प्रथमं न कृत इत्यत आहवेदान्तार्थनिर्णयस्य चेति ।&lt;br&gt;&#xA;ननु वीतरागकथायां तत्त्वनिर्णयमात्रमुपयुज्यते न पुनःपरपक्षाधिक्षेपः, स हि सरागतामावहतीति चोदयतिननु मुमुक्षूणामिति ।&lt;br&gt;&#xA;परिहरतिबाढमेवं,&lt;br&gt;&#xA;तथापीति ।&lt;br&gt;&#xA;तत्त्वनिर्णयावसाना वीतरागकथा ।&lt;br&gt;&#xA;नच परपक्षदूषणमन्तरेण तत्त्वनिर्णयः शक्यः कर्तुमिति तत्वनिर्णयाय वीतरागेणापि परपक्षो दूष्यते न तु परपक्षतयेति न&lt;br&gt;&#xA;वीतरागकथात्वव्याहतिरित्यर्थः ।&lt;br&gt;&#xA;पुनरुक्ततां परिचोद्य समाधत्ते नन्वीक्षतेरिति ।&lt;br&gt;&#xA;तत्र सङ्ख्या इति ।&lt;br&gt;&#xA;यानि हि येन रूपेणा स्थौल्यादा च सौक्ष्म्यात्समन्वीयन्ते तानि तत्करणानि दृष्टानि, यथा घटादयो रुचकादयश्चा स्थौल्यादा च&lt;br&gt;&#xA;सौक्ष्म्यान्मृत्सुवर्णान्वितास्तत्करणाः, तथा चेदं बाह्यमाध्यात्मिकं च भावजातं सुःखदुःखमोहात्मनान्वितमुपलभ्यते, तस्मात्तदपि&lt;br&gt;&#xA;सुःखदुःखमोहात्मसामान्यकारणकं भवितुमर्हति ।&lt;br&gt;&#xA;तत्र जगत्कारणस्य येयं सुखात्मता तत्सत्त्वं, या दुःखात्मता तद्रजः, या च मोहात्मता तत्तम इति त्रैगुण्यकारणसिद्धिः ।&lt;br&gt;&#xA;तथाहिप्रत्येकं भावास्त्रैगुण्यवन्तोऽनुभूयन्ते ।&lt;br&gt;&#xA;यथा मैत्रदारेषु पद्मावत्यां मैत्रस्य सुखं, तत्कस्य हेतोः, तम्प्रति सत्वगुणसमुद्भवात् ।&lt;br&gt;&#xA;तत्सपत्नीनां च दुःखं, तत्कस्य हेतोः, ताः प्रत्यस्या रजोगुणसमुद्भवात् ।&lt;br&gt;&#xA;चैत्रस्य तु स्त्रैणस्य तामविन्दतो मोहो विषादः, तत्कस्य हेतोः, तं प्रत्यस्यास्तमोगुणसमुद्भवात् ।&lt;br&gt;&#xA;पद्मावत्या च सर्वे भावा व्याख्याताः ।&lt;br&gt;&#xA;तस्मात्सर्वं सुःखदुःखमोहान्वितं जगत्तत्कारणं गम्यते ।&lt;br&gt;&#xA;तच्च त्रिगुणं   प्रधानं प्रधीयते क्रियतेऽनेन जगदिति, प्रधीयते निधीयतेऽस्मिन्प्रलयसमये जगदिति वा प्रधानम् ।&lt;br&gt;&#xA;तच्च मृत्सुवर्णवदचेतनं चेतनस्य पुरुषस्य भोगापवर्गलक्षणमर्थं साधयितुं  स्वभावत एव प्रवर्तते, न तु केनचित्प्रवर्त्यते ।&lt;br&gt;&#xA;तथा ह्याहुःऽपुरुषार्थ एव हेतुर्न  केनचित्कार्यते करणम्ऽइति ।&lt;br&gt;&#xA;परिमाणादिभिरित्यादिग्रहणेनऽशक्तितः प्रवृत्तेश्च ।&lt;br&gt;&#xA;कारणकार्यविभागादविभागाद्वैश्वरूप्यस्यऽइत्यव्यक्तसिद्धिहेतवो गृह्यन्ते ।&lt;br&gt;&#xA;एतांश्चेपरिष्टाद्व्याख्याय निराकरिष्यत इति ।&lt;br&gt;&#xA;तदेतत्प्रधानानुमानं दूषयतितत्र वदाम इति ।&lt;br&gt;&#xA;यदि तावदचेतनं प्रधानमनधिष्ठितं चेतनेन प्रवर्तते स्वभावत एवेति साध्यते, तदयुक्तं, समन्वयादेर्हेतोश्चेतनानधिष्ठितत्वविरुद्धचेतनाधिष्ठितत्वेन&lt;br&gt;&#xA;मृत्सुवर्णादौ दृष्टान्तधर्मिणि&lt;br&gt;&#xA;व्याप्तेरुपलब्धेर्विरुद्धत्वात् ।&lt;br&gt;&#xA;नहि मृत्सुवर्णदार्वादयः कुलालहेमकाररथकारादिभिरनधिष्ठिताः कुम्भरुचकरथाद्युपाददते ।&lt;br&gt;&#xA;तस्मात्कृतकत्वमिव नित्यत्वसाधनया प्रयुक्तं साध्यविरुद्धेन व्याप्तं विरुद्धम्, एवं समन्वयादि चेतनानधिष्ठितत्वे साध्य इति रचनानुपपत्तेरिति&lt;br&gt;&#xA;दर्शितम् ।&lt;br&gt;&#xA;यदुच्येत दृष्टान्तधर्मिण्यचेतनं तावदुपादानं दृष्टं, तत्र यद्यपि तच्चेतनप्रयुक्तमपि दृश्यते, तथापि तत्प्रयुक्तत्वं हेतोरप्रयोजकं बहिरङ्गत्वात्,&lt;br&gt;&#xA;अन्तरङ्गं त्वचैतन्यमात्रमुपादानानुगतं हेतोः प्रयोजकम् ।&lt;br&gt;&#xA;यथाहुःऽव्याप्तेश्च दृश्यमानायाः कश्चिद्धर्मः प्रयोजकःऽइति ।&lt;br&gt;&#xA;तत्राहनच मृदादीति ।&lt;br&gt;&#xA;स्वभावप्रतिबद्धं हि व्याप्तं व्यापकमवगमयति ।&lt;br&gt;&#xA;स च स्वभावप्रतिबन्धः शङ्कितसमारोपितोपाधिनिरासे सति निश्चीयते ।&lt;br&gt;&#xA;तन्निश्चयश्चान्वयव्यतिरेकयोरायतते ।&lt;br&gt;&#xA;तौ चान्वयव्यतिरेकौ न तथोपादानाचैतन्ये यथा&lt;br&gt;&#xA;चेतनप्रयुक्तत्वेऽतिपरिस्फुटौ ।&lt;br&gt;&#xA;तदलमत्रान्तरङ्गत्वेनेति भावः ।&lt;br&gt;&#xA;एवमपि चेतनप्रयुक्तत्वं नाभ्युपेयेत यदि प्रमाणान्तरविरोधो भवेत्, प्रत्युत श्रुतिरनुगुणतरात्रेत्याहन चैवं सतीति ।&lt;br&gt;&#xA;चकारेण सुःखदुःखादिसमन्वयलक्षणस्य हेतोरसिद्धत्वं समुच्चिनोतीत्याहअन्वयाद्यनुपपत्तेश्चेति ।&lt;br&gt;&#xA;आन्तराः खल्वमी सुःखदुःखमोहविषादा बाह्येभ्यश्चन्दनादिभ्योऽतिविच्छिन्नप्रत्ययप्रवेदनीयेभ्यो व्यतिरिक्ता अध्यक्षमीक्ष्यन्ते ।&lt;br&gt;&#xA;यदि पुनरेत एव सुःखदुःखादिस्वभावा भवेयुस्ततःस्वरूपत्वाधेमन्तेऽपि चन्दनः सुखः स्यात् ।&lt;br&gt;&#xA;नहि चन्दनः कदाचिदचन्दनः ।&lt;br&gt;&#xA;तथा निदाघेष्वपि कुङ्कुमपङ्कः सुखो भवेत् ।&lt;br&gt;&#xA;नह्यसौ कदाचिदकुङ्कुमपङ्क इति ।&lt;br&gt;&#xA;एवं कण्टकः क्रमेलकस्य सुख इति मनुष्यादीनामपि प्राणभृतां सुखः&lt;br&gt;&#xA;स्यात् ।&lt;br&gt;&#xA;नह्यसौ कांश्चित्प्रत्येव कण्टक इति ।&lt;br&gt;&#xA;तस्मादसुखादिस्वभावा अपि चन्दनकुङ्कुमादयो जातिकालावस्थाद्यपेक्षया सुखदुःखादिहेतवो न तु स्वयं सुखादिस्वभावा इति रमणीयम् ।&lt;br&gt;&#xA;तस्मात्सुखादिरूपसमन्वयो भावानामसिद्ध इति नानेन तद्रूपं कारणमव्यक्तमुन्नीयत इति ।&lt;br&gt;&#xA;तदिदमुक्तम्शब्दाद्यविशेषेऽपि च भावनाविशेषादिति ।&lt;br&gt;&#xA;भावना वासना संस्कारस्तद्विशेषात् ।&lt;br&gt;&#xA;करभजन्मसंवर्तकं हि कर्म करभोचितामेव भावनामभिव्यनिक्तिं, यथास्मै कण्टका एव रोचन्ते ।&lt;br&gt;&#xA;एवमन्यत्रापि द्रष्टव्यम् ।&lt;br&gt;&#xA;परिमाणादिति साङ्ख्यीयं हेतुमुपन्यस्यतितथा परिमितानां भेदानामिति ।&lt;br&gt;&#xA;संसर्गपूर्वकत्वे हि संसर्गस्यैकस्मिन्नद्वयेऽसम्भवान्नानात्वैकार्थसमवेतस्य नानाकरणानि संसृष्टानि कल्पनीयानि, तानि च सत्त्वरजस्तमांस्येवेति&lt;br&gt;&#xA;भावः ।&lt;br&gt;&#xA;तदेतत्परिमितत्वं साङ्ख्यीयराद्धान्तालोचनेनानैकान्तिकमिति दूषयतिसत्त्वरजस्तमसामिति ।&lt;br&gt;&#xA;यदि तावत्परिमितत्वमियत्ता, सा नभसोऽपि नास्तीत्यव्यापको हेतुः परिमाणादिति ।&lt;br&gt;&#xA;अथ न योजनादिमितत्वं परिमाणमियत्तां नभसो ब्रूमः किन्त्वव्यापिताम्, अव्यापि च नभस्तन्मात्रादेः ।&lt;br&gt;&#xA;नहि कार्यं कारणव्यापि, किन्तु कारणं कार्यव्यापीति परिमितं नभस्तन्मात्राद्यव्यापित्वात् ।&lt;br&gt;&#xA;हन्त सत्त्वरजस्तमांस्यपि न परस्परं व्याप्नुवन्ति, नच तत्त्वान्तरपूर्वकत्वमेतेषामिति व्यभिचारः ।&lt;br&gt;&#xA;नहि यथा तैः कार्यजातमाविष्टमेवं तानि परस्परं विशन्ति, मिथः कार्यकारणभावाभावात् ।&lt;br&gt;&#xA;परस्परसंसर्गस्त्वावेशश्चितिशक्तौ नास्ति ।&lt;br&gt;&#xA;नहि चितिशङ्क्तिः कूटस्थनित्या तैः संसृज्यते, ततश्च तदव्यापका गुणा इति परिमिताः ।&lt;br&gt;&#xA;एवं चितिशक्तिरपि गुणैरसंसृष्टेति सापि परिमितेत्यनैकान्तिकत्वं परिमितत्वस्य हेतोरिति ।&lt;br&gt;&#xA;तथा कार्यकारणविभागोऽपि समन्वयवद्विरुद्ध इत्याहकार्यकारणभावस्त्विति ॥१॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/03/</guid>
      <description>&lt;p&gt;२,३.१.१&lt;br&gt;&#xA;न वियदश्रुतेः  । ब्रह्मसूत्र  २,३.१ ।&lt;br&gt;&#xA;पूर्वं प्रमाणान्तरविरोधः श्रुतेर्निराकृतः ।&lt;br&gt;&#xA;सम्प्रति तु श्रुतीनामेव परस्परविरोधो निराक्रियते ।&lt;br&gt;&#xA;तत्र सृष्टिश्रुतीनां परस्परविरोधमाहवेदान्तेषु तत्र तत्रेति ।&lt;br&gt;&#xA;श्रुतिविप्रतिषेधाच्च परपक्षाणामनपेक्षितत्वं स्थापितं तद्वत्स्वपक्षस्य श्रुतिविप्रतिषेधादिति ।&lt;br&gt;&#xA;तदर्थनिर्मलत्वमर्थाभासविनिवृत्त्यार्थतत्त्वप्रतिपादनम् ।&lt;br&gt;&#xA;तस्य फलं स्वपक्षस्य जगतो ब्रह्मकारणत्वस्यानपेक्षत्वाशङ्कानिवृत्तिः ।&lt;br&gt;&#xA;इह हि पूर्वपक्षे श्रुतीनां मिथो विरोधः प्रतिपाद्यते, सिद्धान्ते त्वविरोधः ।&lt;br&gt;&#xA;तत्र सिद्धान्त्येकदेशिनोवचनंऽन वियदश्रुतेःऽइति ।&lt;br&gt;&#xA;तस्याभिसन्धिःयद्यपि तैत्तिरीयके वियदुत्पत्तिश्रुतिरस्ति तथापि तस्याः प्रमाणान्तरविरोधाद्बहुश्रुतिविरोधाच्च गौणत्वम् ।&lt;br&gt;&#xA;तथाच वियतो नित्यत्वात्तेजःप्रमुख एव सर्गः, तथाच न विरोधः श्रुतीनामिति ।&lt;br&gt;&#xA;तदिदमुक्तम्प्रथमं तावदाकाशमाश्रित्य चिन्त्यते किमस्याकाशस्योत्पत्तिरस्त्युत नास्तीति ।&lt;br&gt;&#xA;यदि नास्ति न श्रुतिविरोधाशङ्का ।&lt;br&gt;&#xA;अथास्ति ततः श्रुतिविरोध इति तत्परिहाराय प्रयत्नान्तरमास्थेयमित्यर्थः ॥१॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/vAchaspati-mishra-bhAmatI/02/04/</guid>
      <description>&lt;p&gt;२,४.१.१&lt;br&gt;&#xA;तथा प्राणाः  । ब्रह्मसूत्र  २,४.१ ।&lt;br&gt;&#xA;यद्यपि ब्रह्मवेदने सर्ववेदनप्रतिज्ञातादुपपादनश्रुतिविरोधाद्बहुतराद्वैतश्रुतिविरोधाच्च प्राणानां सर्गादौ सद्भावश्रुतिर्वियदस्मृतत्वादिश्रुतय&lt;br&gt;&#xA;इवान्यथा कथञ्चिन्नेतुमुचिता, तथाप्यन्यथानयनप्रकारमविद्वानन्यथानुपपद्यमानैकापि श्रुतिर्बह्वीरन्यथयेदिति मन्वानः पूर्वपक्षयति ।&lt;br&gt;&#xA;अत्र चात्युच्चतया वियदधिकरणपूर्वपक्षहेतून् स्मारयतितत्र तावदिति ।&lt;br&gt;&#xA;शब्दैकप्रमाणसमधिगम्या हि महाभूतोत्पत्तिस्तस्या यत्र शब्दो निवर्तते तत्र तत्प्रमाणभावेन तदभावः प्रतीयते ।&lt;br&gt;&#xA;यथा चैत्यवन्दनतत्कर्मधर्मताया इत्यर्थः ।&lt;br&gt;&#xA;अत्रापाततः श्रुतिविप्रतिपत्त्यानध्यवसायेन पूर्वपक्षयित्वाथवेत्यभिहितं पूर्वपक्षममवतारयति ।&lt;br&gt;&#xA;अभिप्रायोऽस्य दर्शितः ।&lt;br&gt;&#xA;ऽपानव्यापच्च तद्वत्ऽइत्यत्राश्वप्रतिग्रहेष्ट्याद्यधिकरणपूर्वपक्षसूत्रार्थसादृश्यं तदा परामृष्टम् ।&lt;br&gt;&#xA;राद्धान्तस्तु स्यादेतदेवं यदि सर्गादौ प्राणसद्भावश्रुतिरनन्यथासिद्धा भवेत् ।&lt;br&gt;&#xA;अन्यथैव त्वेषा सिध्यति ।&lt;br&gt;&#xA;अवान्तरप्रलये ह्यग्निसाधनानां सृष्टिर्वक्तव्येति तदर्थोऽसावुपक्रमः ।&lt;br&gt;&#xA;तत्राधिकारिपुरुषः प्रजापतिरप्रनष्ट एव त्रैलोक्यमात्रं प्रलीनमतस्तदीयान् प्राणानपेक्ष्य सा श्रुतिरुपपन्नार्था ।&lt;br&gt;&#xA;तस्माद्भूयसीनां श्रुतीनामनुग्रहाय सर्वविज्ञानप्रतिज्ञोपपत्त्यर्थस्य चोत्तरस्य सन्दर्भस्य गौणत्वे तु&lt;br&gt;&#xA;प्रतिज्ञातार्थानुगुण्याभावेनानपेक्षितार्थत्वप्रसङ्गात्प्राणा अपि नभोवद्ब्रह्मणो विकारा इति ।&lt;br&gt;&#xA;नच चैत्यवन्दनादिवत्सर्वथा प्राणानामुत्पत्त्यश्रुतिः, क्वचित्खल्वेषामुत्पत्त्यश्रवणमुत्पत्तिश्रुतिस्तु तत्र तत्र दर्शिता ।&lt;br&gt;&#xA;तस्माद्वैषम्यं चैत्यवन्दनपोषधादिभिरिति ।&lt;/p&gt;</description>
    </item>
  </channel>
</rss>
