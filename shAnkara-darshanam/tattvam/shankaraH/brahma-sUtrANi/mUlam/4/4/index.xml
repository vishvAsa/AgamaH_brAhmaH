<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/</link>
    <description>Recent content in &#43;४ on आगमे ब्राह्मे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/index.xml" rel="self" type="application/rss+xml" />
    <item>
      <title>०१ सम्पद्याविर्भावाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/01_sampadyAvirbhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/01_sampadyAvirbhAvAdhikaraNam/</guid>
      <description>&lt;h2 id=&#34;०१-समपदयवरभव-सवनशबदत-&#34;&gt;०१ सम्पद्याविर्भावः स्वेनशब्दात् ॥&lt;/h2&gt;&#xA;&lt;p&gt;केवलेनैव आत्मना आविर्भवति, न धर्मान्तरेणेति । कुतः ? ‘स्वेन रूपेणाभिनिष्पद्यते’ इति स्वशब्दात् ; अन्यथा हि स्वशब्देन विशेषणमनवकॢप्तं स्यात् । ननु, आत्मीयाभिप्रायः स्वशब्दो भविष्यति — न, तस्यावचनीयत्वात् ; येनैव हि केनचिद्रूपेणाभिनिष्पद्यते, तस्यैव आत्मीयत्वोपपत्तेः, स्वेनेति विशेषणमनर्थकं स्यात् ; आत्मवचनतायां तु अर्थवत् — केवलेनैव आत्मरूपेणाभिनिष्पद्यते, न आगन्तुकेनापररूपेणापीति ॥ १ ॥&lt;/p&gt;&#xA;&lt;p&gt;कः पुनर्विशेषः पूर्वास्ववस्थासु , इह च स्वरूपानपायसाम्ये सतीत्यत आह —&lt;/p&gt;&#xA;&lt;h2 id=&#34;०२-मकत-परतजञनत-&#34;&gt;०२ मुक्तः प्रतिज्ञानात् ॥&lt;/h2&gt;&#xA;&lt;p&gt;योऽत्र अभिनिष्पद्यत इत्युक्तः, स सर्वबन्धविनिर्मुक्तः शुद्धेनैव आत्मना अवतिष्ठते ; पूर्वत्र तु — ‘अन्धो भवति’ ‘अपि रोदितीव’ ‘विनाशमेवापीतो भवति’ — इति च अवस्थात्रयकलुषितेन आत्मना — इत्ययं विशेषः । कथं पुनरवगम्यते — मुक्तोऽयमिदानीं भवतीति ? प्रतिज्ञानादित्याह — तथा हि — ‘एतं त्वेव ते भूयोऽनुव्याख्यास्यामि’ (छा. उ. ८ । ९ । ३) इति अवस्थात्रयदोषविहीनम् आत्मानम् व्याख्येयत्वेन प्रतिज्ञाय, ‘अशरीरं वाव सन्तं न प्रियाप्रिये स्पृशतः’ (छा. उ. ८ । १२ । १) इति च उपन्यस्य, ‘स्वेन रूपेणाभिनिष्पद्यते स उत्तमः पुरुषः’ (छा. उ. ८ । १२ । ३) इति च उपसंहरति ; तथा आख्यायिकोपक्रमेऽपि ‘य आत्मापहतपाप्मा’ (छा. उ. ८ । ७ । १) इत्यादि मुक्तात्मविषयमेव प्रतिज्ञानम् । फलत्वप्रसिद्धिरपि मोक्षस्य बन्धनिवृत्तिमात्रापेक्षा, न अपूर्वोपजनापेक्षा । यदपि अभिनिष्पद्यत इत्युत्पत्तिपर्यायत्वम् , तदपि न अपूर्वावस्थापेक्षम् — यथा रोगनिवृत्तौ अरोगोऽभिनिष्पद्यत इति, तद्वत् । तस्माददोषः ॥ २ ॥&lt;/p&gt;</description>
    </item>
    <item>
      <title>०२ अविभागेन दृष्टत्वाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/02_avibhAgena_dRShTatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/02_avibhAgena_dRShTatvAdhikaraNam/</guid>
      <description>&lt;h2 id=&#34;०४-अवभगन-दषटतवत-&#34;&gt;०४ अविभागेन दृष्टत्वात् ॥&lt;/h2&gt;&#xA;&lt;p&gt;परं ज्योतिरुपसम्पद्य स्वेन रूपेणाभिनिष्पद्यते यः, स किं परस्मादात्मनः पृथगेव भवति, उत अविभागेनैवावतिष्ठत इति वीक्षायाम् , ‘स तत्र पर्येति’ (छा. उ. ८ । १२ । ३) इत्यधिकरणाधिकर्तव्यनिर्देशात् ‘ज्योतिरुपसम्पद्य’ (छा. उ. ८ । १२ । ३) इति च कर्तृकर्मनिर्देशात् भेदेनैवावस्थानमिति यस्य मतिः, तं व्युत्पादयति — अविभक्त एव परेण आत्मना मुक्तोऽवतिष्ठते । कुतः ? दृष्टत्वात् ; तथा हि — ‘तत्त्वमसि’ (छा. उ. ६ । ८ । ७) ‘अहं ब्रह्मास्मि’ (बृ. उ. १ । ४ । १०) ‘यत्र नान्यत्पश्यति’ (छा. उ. ७ । २४ । १) ‘न तु तद्द्वितीयमस्ति ततोऽन्यद्विभक्तं यत्पश्येत्’ (बृ. उ. ४ । ३ । २३) इत्येवमादीनि वाक्यान्यविभागेनैव परमात्मानं दर्शयन्ति ; यथादर्शनमेव च फलं युक्तम् , तत्क्रतुन्यायात् ; ‘यथोदकं शुद्धे शुद्धमासिक्तं तादृगेव भवति । एवं मुनेर्विजानत आत्मा भवति गौतम’ (क. उ. २ । १ । १५) इति च एवमादीनि मुक्तस्वरूपनिरूपणपराणि वाक्यान्यविभागमेव दर्शयन्ति ; नदीसमुद्रादिनिदर्शनानि च । भेदनिर्देशस्तु अभेदेऽप्युपचर्यते ‘स भगवः कस्मिन्प्रतिष्ठित इति स्वे महिम्नि’ (छा. उ. ७ । २४ । १) इति, ‘आत्मरतिरात्मक्रीडः’ (छा. उ. ७ । २५ । २) इति च एवमादिदर्शनात् ॥ ४ ॥&lt;/p&gt;</description>
    </item>
    <item>
      <title>०३ ब्राह्माधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/03_brAhmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/03_brAhmAdhikaraNam/</guid>
      <description>&lt;h2 id=&#34;०५-बरहमण-जमनरपनयसदभय-&#34;&gt;०५ ब्राह्मेण जैमिनिरुपन्यासादिभ्यः ॥&lt;/h2&gt;&#xA;&lt;p&gt;स्थितमेतत् ‘स्वेन रूपेण’ (छा. उ. ८ । ३ । ४) इत्यत्र — आत्ममात्ररूपेणाभिनिष्पद्यते, न आगन्तुकेनापररूपेणेति । अधुना तु तद्विशेषबुभुत्सायामभिधीयते — स्वम् अस्य रूपं ब्राह्मम् अपहतपाप्मत्वादिसत्यसङ्कल्पत्वावसानं तथा सर्वज्ञत्वं सर्वेश्वरत्वं च, तेन स्वरूपेणाभिनिष्पद्यत इति जैमिनिराचार्यो मन्यते । कुतः ? उपन्यासादिभ्यस्तथात्वावगमात् ; तथा हि ‘य आत्मापहतपाप्मा’ (छा. उ. ८ । ७ । १) इत्यादिना ‘सत्यकामः सत्यसङ्कल्पः’ (छा. उ. ८ । ७ । १) इत्येवमन्तेन उपन्यासेन एवमात्मकतामात्मनो बोधयति ; तथा ‘स तत्र पर्येति जक्षत्क्रीडरममाणः’ (छा. उ. ८ । १२ । ३) इति ऐश्वर्यरूपमावेदयति, ‘तस्य सर्वेषु लोकेषु कामचारो भवति’ (छा. उ. ७ । २५ । २) इति च ; ‘सर्वज्ञः सर्वेश्वरः’ इत्यादिव्यपदेशाश्च एवमुपपन्ना भविष्यन्तीति ॥ ५ ॥&lt;/p&gt;</description>
    </item>
    <item>
      <title>०४ सङ्कल्पाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/04_sankalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/04_sankalpAdhikaraNam/</guid>
      <description>&lt;h2 id=&#34;०८-सङकलपदव-त-तचछरत-&#34;&gt;०८ सङ्कल्पादेव तु तच्छ्रुतेः ॥&lt;/h2&gt;&#xA;&lt;p&gt;हार्दविद्यायां श्रूयते — ‘स यदि पितृलोककामो भवति सङ्कल्पादेवास्य पितरः समुत्तिष्ठन्ति’ (छा. उ. ८ । २ । १) इत्यादि । तत्र संशयः — किं सङ्कल्प एव केवलः पित्रादिसमुत्थाने हेतुः, उत निमित्तान्तरसहित इति । तत्र सत्यपि ‘सङ्कल्पादेव’ इति श्रवणे लोकवत् निमित्तान्तरापेक्षता युक्ता ; यथा लोके अस्मदादीनां सङ्कल्पात् गमनादिभ्यश्च हेतुभ्यः पित्रादिसम्पत्तिर्भवति एवं मुक्तस्यापि स्यात् ; एवं दृष्टविपरीतं न कल्पितं भविष्यति ; ‘सङ्कल्पादेव’ इति तु राज्ञ इव सङ्कल्पितार्थसिद्धिकरीं साधनान्तरसामग्रीं सुलभामपेक्ष्य उच्यते ; न च सङ्कल्पमात्रसमुत्थानाः पित्रादयः मनोरथविजृम्भितवत् चञ्चलत्वात् पुष्कलं भोगं समर्पयितुं पर्याप्ताः स्युरिति । एवं प्राप्ते, ब्रूमः — सङ्कल्पादेव तु केवलात् पित्रादिसमुत्थानमिति । कुतः ? तच्छ्रुतेः ; ‘सङ्कल्पादेवास्य पितरः समुत्तिष्ठन्ति’ (छा. उ. ८ । २ । १) इत्यादिका हि श्रुतिर्निमित्तान्तरापेक्षायां पीड्येत ; निमित्तान्तरमपि तु यदि सङ्कल्पानुविधाय्येव स्यात् , भवतु ; न तु प्रयत्नान्तरसम्पाद्यं निमित्तान्तरमिष्यते, प्राक्सम्पत्तेः वन्ध्यसङ्कल्पत्वप्रसङ्गात् ; न च श्रुत्यवगम्येऽर्थे लोकवदिति सामान्यतो दृष्टं क्रमते ; सङ्कल्पबलादेव च एषां यावत्प्रयोजनं स्थैर्योपपत्तिः, प्राकृतसङ्कल्पविलक्षणत्वान्मुक्तसङ्कल्पस्य ॥ ८ ॥&lt;/p&gt;</description>
    </item>
    <item>
      <title>०५ अभावाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/05_abhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/05_abhAvAdhikaraNam/</guid>
      <description>&lt;h2 id=&#34;१०-अभव-बदररह-हयवम-&#34;&gt;१० अभावं बादरिराह ह्येवम् ॥&lt;/h2&gt;&#xA;&lt;p&gt;‘सङ्कल्पादेवास्य पितरः समुत्तिष्ठन्ति’ (छा. उ. ८ । २ । १) इत्यतः श्रुतेः मनस्तावत्सङ्कल्पसाधनं सिद्धम् । शरीरेन्द्रियाणि पुनः प्राप्तैश्वर्यस्य विदुषः सन्ति, न वा सन्ति — इति समीक्ष्यते । तत्र बादरिस्तावदाचार्यः शरीरस्येन्द्रियाणां च अभावं महीयमानस्य विदुषो मन्यते । कस्मात् ? एवं हि आह आम्नायः — ‘मनसैतान्कामान्पश्यरमते’ (छा. उ. ८ । १२ । ५) ‘य एते ब्रह्मलोके’ (छा. उ. ८ । १२ । ५) इति ; यदि मनसा शरीरेन्द्रियैश्च विहरेत, मनसेति विशेषणं न स्यात् ; तस्मादभावः शरीरेन्द्रियाणां मोक्षे ॥ १० ॥&lt;/p&gt;</description>
    </item>
    <item>
      <title>०६ प्रदीपाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/06_pradIpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/06_pradIpAdhikaraNam/</guid>
      <description>&lt;h2 id=&#34;१५-परदपवदवशसतथ-ह-दरशयत-&#34;&gt;१५ प्रदीपवदावेशस्तथा हि दर्शयति ॥&lt;/h2&gt;&#xA;&lt;p&gt;‘भावं जैमिनिर्विकल्पामननात्’ (ब्र. सू. ४ । ४ । ११) इत्यत्र सशरीरत्वं मुक्तस्योक्तम् ; तत्र त्रिधाभावादिषु अनेकशरीरसर्गे किं निरात्मकानि शरीराणि दारुयन्त्रवत्सृज्यन्ते, किं वा सात्मकान्यस्मदादिशरीरवत् — इति भवति वीक्षा । तत्र च आत्ममनसोः भेदानुपपत्तेः एकेन शरीरेण योगात् इतराणि शरीराणि निरात्मकानि — इत्येवं प्राप्ते, प्रतिपद्यते — प्रदीपवदावेश इति ; यथा प्रदीप एकः अनेकप्रदीपभावमापद्यते, विकारशक्तियोगात् , एवमेकोऽपि सन् विद्वान् ऐश्वर्ययोगादनेकभावमापद्य सर्वाणि शरीराण्याविशति । कुतः ? तथा हि दर्शयति शास्त्रमेकस्यानेकभावम् — ‘स एकधा भवति त्रिधा भवति पञ्चधा सप्तधा नवधा’ (छा. उ. ७ । २६ । २) इत्यादि ; नैतद्दारुयन्त्रोपमाभ्युपगमेऽवकल्पते, नापि जीवान्तरावेशे ; न च निरात्मकानां शरीराणां प्रवृत्तिः सम्भवति । यत्तु आत्ममनसोर्भेदानुपपत्तेः अनेकशरीरयोगासम्भव इति — नैष दोषः ; एकमनोनुवर्तीनि समनस्कान्येवापराणि शरीराणि सत्यसङ्कल्पत्वात् स्रक्ष्यति ; सृष्टेषु च तेषु उपाधिभेदात् आत्मनोऽपि भेदेनाधिष्ठातृत्वं योक्ष्यते ; एषैव च योगशास्त्रेषु योगिनामनेकशरीरयोगप्रक्रिया ॥ १५ ॥&lt;/p&gt;</description>
    </item>
    <item>
      <title>०७ जगद्व्यापाराधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/07_jagadvyApArAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_brAhmaH/shAnkara-darshanam/tattvam/shankaraH/brahma-sUtrANi/mUlam/4/4/07_jagadvyApArAdhikaraNam/</guid>
      <description>&lt;h2 id=&#34;१७-जगदवयपरवरज-परकरणदसननहततवचच-&#34;&gt;१७ जगद्व्यापारवर्जं प्रकरणादसन्निहितत्वाच्च ॥&lt;/h2&gt;&#xA;&lt;p&gt;ये सगुणब्रह्मोपासनात् सहैव मनसा ईश्वरसायुज्यं व्रजन्ति, किं तेषां निरवग्रहमैश्वर्यं भवति, आहोस्वित्सावग्रहमिति संशयः । किं तावत्प्राप्तम् ? निरङ्कुशमेव एषामैश्वर्यं भवितुमर्हति, ‘आप्नोति स्वाराज्यम्’ (तै. उ. १ । ६ । २) ‘सर्वेऽस्मै देवा बलिमावहन्ति’ (तै. उ. १ । ५ । ३) ‘तेषां सर्वेषु लोकेषु कामचारो भवति’ (छा. उ. ७ । २५ । २) इत्यादिश्रुतिभ्य इति । एवं प्राप्ते, पठति — जगद्व्यापारवर्जमिति ; जगदुत्पत्त्यादिव्यापारं वर्जयित्वा अन्यत् अणिमाद्यात्मकमैश्वर्यं मुक्तानां भवितुमर्हति, जगद्व्यापारस्तु नित्यसिद्धस्यैव ईश्वरस्य । कुतः ? तस्य तत्र प्रकृतत्वात् ; असन्निहितत्वाच्चेतरेषाम् ; पर एव हि ईश्वरो जगद्व्यापारेऽधिकृतः, तमेव प्रकृत्य उत्पत्त्याद्युपदेशात् , नित्यशब्दनिबन्धनत्वाच्च ; तदन्वेषणविजिज्ञासनपूर्वकं तु इतरेषामणिमाद्यैश्वर्यं श्रूयते ; तेनासन्निहितास्ते जगद्व्यापारे । समनस्कत्वादेव च एतेषामनैकमत्ये, कस्यचित्स्थित्यभिप्रायः कस्यचित्संहाराभिप्राय इत्येवं विरोधोऽपि कदाचित्स्यात् ; अथ कस्यचित् सङ्कल्पमनु अन्यस्य सङ्कल्प इत्यविरोधः समर्थ्येत, ततः परमेश्वराकूततन्त्रत्वमेवेतरेषामिति व्यवतिष्ठते ॥ १७ ॥&lt;/p&gt;</description>
    </item>
  </channel>
</rss>
