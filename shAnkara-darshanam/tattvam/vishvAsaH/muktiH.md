+++
title = "मुक्तिः"
+++

## फलम्
- स्वस्य दैनन्दिनजीवन-गतानुभवे **स्पष्टतैव** भवति - न कश्चनानुभव-विशेषः, सिद्धिर् वा (इति शुद्धाद्वैतिनः)।

## अधिकारः
अधिकार-विचारो [ऽन्यत्र](../upAyAH)। 

## पूर्णा मुक्तिः
निर्गुण-ब्रह्मणा सहैकीभाव इति छद्मना जीव-नाश एवोक्तो ऽन्ततः। 

मुक्तौ वेदा अवेदा इत्यत्र  
मुक्तिर् नाम सुषुप्तिवद् इति वचनं  
पाषाण-कल्पता-मुक्ति-कल्पनं स्मारयति,  
यद्-विषय उक्तम् - 

> तथा च कुम्भ-कर्ण एव विजयेत -
(निद्रैवत्वम् इति) शाप एव तस्यानुग्रहः स्यात् ।

## जीवन्-मुक्तिः
जीवता ब्रह्मैकसत्यत्वानुचिन्तनेन **ब्रह्म-साक्षात्कारः** एव **जीवन्-मुक्तिः**। भगवद्गीताभाष्ये शङ्कर आह - 

> ॥6.27॥ **प्रशान्तमनसं** प्रकर्षेण शान्तं मनः यस्य सः प्रशान्तमनाः तं प्रशान्तमनसं **हि एनं योगिनं सुखम् उत्तमं** निरतिशयम् **उपैति** उपगच्छति **शान्तरजसं** प्रक्षीणमोहादिक्लेशरजसमित्यर्थः **ब्रह्मभूतं** जीवन्मुक्तम् "ब्रह्मैव सर्वम्" इत्येवं निश्चयवन्तं ब्रह्मभूतम् **अकल्मषं** धर्माधर्मादिवर्जितम्॥

जीव आमरणम् अल्प-क्लेशैः पीड्यमानो ऽपि मुक्तवद् भवति।  
इयं सैव निष्ठा यैवोपायक्रमय् उच्यते - 

> सर्व-कर्म-सन्न्यासात् परं ज्ञान-निष्ठा, ततः परम् मोक्ष 

इति। 

तत्र कर्म-भोगः -

- शुद्धाद्वैतिनस् तु - न कर्म किञ्चिद् भुज्यते ब्रह्मज्ञानात् परम् इति। दग्ध-पट-न्याये यथा पटमिव दृश्यामानो भस्म-सञ्चयो ऽनुवर्तते - तथा शरीरादिकं वर्तते।
- अप्रारब्ध-कर्म भोक्ष्यत इति केचिद् आहुः - कुलाल-चक्र-भ्रमण-न्यायेन।


## क्रम-मुक्तिः
देव-भक्त्या हिरण्य-गर्भस्य लोकम् प्राप्य,  
तत्र तेनोपदिष्टाः कल्पान्ते पूर्णमुक्तिम् आप्नुयुः, परमम् पदं वा गच्छेयुः। 

अथवा सगुण-ब्रह्मणो लोकम् ("विष्णोः परमम् पदम्" इति कठोपनिषदि यद् उक्तम्) वा प्राप्नुयुः।  
ततः पूर्ण-मुक्तिम् प्राप्नुयुः - स्वतो वा मायाया अन्तिमेन नाशेन सगुण-ब्रह्मणा सह वा। 

