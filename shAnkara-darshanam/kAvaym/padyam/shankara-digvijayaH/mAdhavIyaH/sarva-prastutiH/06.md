+++
title = "०६"

+++
अथागमहाह्मणसूनुरादरादधीतवेदो दलयन् स्वभासा ।  
तेजांसि कश्चित्सरसीरुहाक्षो दिदृक्षमाणः किल देशिकेन्द्रम् ॥१॥  
आगत्य देशिकपदाम्बुजयोरपप्तत् संसारवारिधिमनुत्तरमुत्तितीर्षुः ।  
वैराग्यवानकृतदारपरिग्रहश्च कारुण्यनावमधिरुह्य दृढां दुरापाम् ॥२॥  
उत्थाप्य तं गुरुरुवाच गुरुर्द्विजानां  
कस्त्वं क धाम कुत आगत आत्तधैर्यः ।  
बालोऽप्यबालधिषणः प्रतिभासि मे त्व -  
मेकोऽप्यनेक इव नैकशरीरभावः ॥३॥  
पृष्टो बभाण गुरुमुत्तरमुत्तरज्ञो  
विप्रो गुरो मम गृहं बुध चोलदेशे ।  
यत्रापगा वहति तत्र कवेरकन्या  
यस्याः पयो हरिपदाम्बुजभक्तिमूलम् ॥४॥  
अटाटयमानो महतो दिदृक्षुः क्रमादिमं देशमुपागतोऽस्मि ।  
बिभेमि मज्जन् भववारिराशौ तत्पारगं मां कृपया विधेहि ॥५॥  
अपाडैरुत्तुडैरमृतझरभङ्गैः परगुरो  
शुचा दूनं दीनं कलय दयया मामविमृशन ।  
गुणं वा दोषं वा मम किमपि सञ्चिन्तयसि चेत्  
तदा कैव श्लाघा निरखधिक्रुपानीरधिरिति ॥६॥  
स्यात्ते दीनदयालुताकृताकृयशोराशिस्त्रिलोकीगुरो  
तूर्ण चेद्दयसे ममाद्य न तथा कारुण्यतः श्रीमति ।  
वर्षन् भूरि मरुस्थलीषु जलभृत्सद्भिर्यथा पूज्यते  
नैवं वर्षशतं पयोनिधिजले वर्षन्नपि स्तूयते ॥७॥  
त्वत्सारस्वतसारसारससुधाकूपारसत्सारस -  
स्रोतः सम्भृतसन्ततोज्ज्वलक्रीडा मतिर्मे मुने ।  
चश्चत्पश्चशरादिवश्चनहतं न्यश्चं प्रपञ्चं हित -  
ज्ञानाकिश्चनमा विरिश्चमखिलं चालोचयन्त्यश्चतु ॥८॥  
सौरं धाम सुधामरीचिनगरं पौरन्दरं मन्दिरं  
कोम्बेरं शिबिरं हुताशनपुरं सामीरसद्मोत्तरम् ।  
वैधं चाऽऽवसथं त्वदीयफणितिश्रद्धासमिद्धात्मनः  
शुद्धद्वैतविदो न दोग्धि कुतुकं विरतिश्रीघातुकं कौतुकम् ॥९॥  
न भौमा रामाद्याः सुषमविषवल्लीफलसमाः  
समारम्भन्ते नः किमपि कुतुकं जातु विषयाः ।  
न गण्यं न ः पुण्यं रुचिरतरम्भाकुचतटी -  
परीरम्भारम्भोज्ज्वलमपि च पौरन्दरपदम् ॥१०॥  
न चश्चद्वैरिश्चं पदमपि भवेदादरपदं  
वचो भव्यं नव्यं यदकृत कृती शकरगुरुः ।  
चकोरालीचश्चूपुटदलितपूर्णेन्दुविगल -  
त्सुधाधाराकारं तदिह वयमीहेमहि मुहुः ॥११॥  
द्यावाभूमिशिवङ्करैर्नवयशः प्रस्तावसौवस्तिकैः  
पूर्वारवर्वतपः पचोलिमफलैः सर्वाधिमुष्टिन्धयैः ।  
दीनाढ्यकरणैर्भवाय नितरां वैरायमाणैरलं  
कर्मीणं मसितं त्वदीयभजनैः स्यान्मामकीनं मनः ॥१२॥  
संसारबन्धामयदुःखशान्त्यै स एव नस्त्वं भगवानुपास्यः ।  
भिषक्तमं त्वां भिषजां श्रृणॊमीत्युक्तस्य योऽभूदुदितावतारः ॥१३॥  
इत्युक्तवन्तं कृपया महात्मा व्यदीपयत्सेन्यसनं यथावत् ।  
प्राहुर्महान्तः प्रथमं विनेयं तं देशिकेन्द्रस्य सनन्दनाख्यम् ॥१४॥  
संसारघोरजलधेस्तरणाय शश्वत्सायात्रिकीभवनमर्दयमानमेनम् ।  
हन्तोत्तमाश्रमतरीमधिरोप्य पारं निन्ये निपातितकृपारसकेनिपातः ॥१५॥  
येऽप्यन्येऽमुं सेवितुं देशतांशा यातास्तेऽपि प्राय एवं विरक्ताः ।  
क्षेत्रे तस्मिन्नेव शिष्यत्वमस्य प्रापुः स्पष्टं लोकरीत्याऽपि गन्तुम् ॥१६॥  
व्याख्या मौनमनुत्तराः परिदलच्छकाकलकाकुरा  
श्छात्रा विश्वपवित्रचित्रचारितास्ते वामदेवादयः ।  
तस्यैतस्य विनीतलोकततिमुपगता धन्याः किलान्यादृशाः ॥१७॥  
शेषः साधुभिरेव तोषयति नृञ्छब्दैः पुमर्थार्थिनो  
वाल्मीकिः कविराज एष वितथैरर्थैमुहुः कल्पितैः इ।  
व्याचष्टे किल दीर्घसूत्रसरणिर्वाचं चिरादर्थदां  
व्यासः शकरदेशिकस्तु कुरुते सद्यः कृतार्थानहो ॥१८॥  
चक्रितुल्यमहिमानमुपासाञ्चक्रिरे तमविमुक्तनिवासाः ।  
वक्रसृत्यनुसृतामपि साध्वीं चक्रुरात्मघिषणां तदुपास्त्या ॥१९॥  
चण्डभानुरिव भानुमण्डलैः पारिजात इव पुष्पजाततः ।  
वृत्रशत्रुरिव नेत्रवारिजैश्छात्रपडिभिरलं ललास सः ॥२०॥  
एकदा खलु विजत्त्रिपुरद्विडभाललोचनहुताशनभानोः ।  
विस्फुलिडपदवीं दधतीषु प्रज्ज्वलत्तपनकान्तिशिलासु ॥२१॥  
दर्शयत्युरुपमरीचिसरस्वत्पूरसृज्यपरमायिनि भानौ ।  
साधुनैकमणीकुट्टिममूर्च्छद्रश्मिजालकशिखावलपिच्छम् ॥२२॥  
पकजावलिविलीनमराले पुष्करान्तरभिगत्वरमीने ।  
शाखिकोटरश्यालुशकुन्ते शैलकन्दरशरण्यमयूरे ॥२३॥  
शकरो दिवसमध्यमभागे पकजोत्पलपरागकषायाम् ।  
जाह्रवीमभियैयौ सह शिष्यैराह्रिकं विधिवदेष विधित्सुः ॥२४॥  
सोऽन्त्यजं पथि निरीक्ष्य चतुर्भिर्भीषणैः श्वभिरनुद्रुतमारात् ।  
गच्छ दुरमिति तं निजगाद प्रत्युवाच च स शकरमेनम् ॥२५॥  
अद्वितीयमनवद्यमसडं सत्यबोधसुखरुपमखण्डम् ।  
आमनन्ति शतशो निगमान्तास्तत्र भेदकलना तव चित्रम् ॥२६॥  
दण्डमण्डितकरा धृतकुण्डाः पाटलाभवसनाः पटुवाचः ।  
ज्ञानगन्धरहिता गृहसंस्थान् वश्चयन्ति किल केचन वेषैः ॥२७॥  
गच्छ दूरमिति देहमुताहो देहिनं परिजिहीर्षसि विद्वन् ।  
भिद्यतेऽन्नमयतोऽन्नमयं कि साक्षिणश्च यतिपुङ्गव साक्षी ॥२८।  
ब्राह्मणश्वपचभेदविचारः प्रत्यगात्मनि कथं तव युक्तः ।  
विम्बितेऽम्बरमणौ सुरनद्यामन्तरं किमपि नास्ति सुरायाम् ॥२९॥  
शुचिर्द्विजोऽहं श्वपच व्रजेति मिथ्याग्रहस्ते मुनिवर्य कोऽयम् ।  
सन्तं शरीरेष्वशरीरमेकमुपेक्ष्य पूर्ण पुरुषं पुराणम् ॥३०॥  
अचिन्त्यमव्यक्तमनन्तमाद्यं विस्मृत्य रुपं विमलं विमोहात् ।  
कलेवरेऽस्मिन्करिकर्णलोलाकृतिन्यहन्ता कथमाविरास्ते ॥३१॥  
विद्यामवाप्यापि विमुक्तिपद्यां जागर्ति तुच्छा जनसङ्ग्रहेच्छा ।  
अहो महान्तोऽपि महेन्द्रजाले मज्जन्ति मायाविवरस्य तस्य ॥३२॥  
इत्युदीर्य वचनं विरतेऽस्मिन् सत्यवाक्तदनु विप्रतिपन्नः  
अत्युदारचरितोऽन्त्यजमेनं प्रत्युवाच स च विस्मितचेताः ॥३३॥  
सत्यमेव भवता यदिदानीं प्रत्यवादि तनुभृत्प्रवरैतत् ।  
अन्त्यजोऽयमिति सम्पति बुद्धिं सन्त्यजामि वचसाऽऽत्मविदस्ते ॥३४॥  
जानते श्रुतिशिरांस्यपि सर्वे मन्वते च विजितेन्द्रियवर्गाः ।  
युज्जते हृदयमात्मनि नित्यं कुर्वते न धिषणामपभेदाम् ॥३५॥  
भाति यस्य तु जगद् दृढबुद्धेः सर्वमप्यनिशमात्मतयैव ।  
स द्विजोऽस्तु भवतु श्वपचो वा वन्दनीय इति मे दृढनिष्ठा ॥३६॥  
या चितिः स्फुरति विष्णुमुखे सा पुत्तिकावधिषु सैव सदाऽहम् ।  
नैव दृश्यमिति यस्य मनीषा पुल्कसो भवतु वा स गुरुर्मे ॥३७॥  
यत्र यत्र च भवेदिह बोधस्तत्तदर्थसमवेक्षणकाले ।  
बोधमात्नमवशिष्टमहं तद्यस्य धीरिति गुरुः स नरो मे ॥३८॥  
भाषमाण इति तेन कलावानेष नैक्षत तमन्त्यजमग्रे ।  
धूर्जटिं तु समुदैक्षत मौलिस्फूर्जदैन्दवकलं सह वेदैः ॥३९॥  
भयेन भक्त्या विनयेन धृत्या युक्तः स हर्षेण च विस्मयेन ।  
तुष्टाव शिष्टानुमतः स्तवैस्तं दृष्ट्रा दृशोर्गोचरमष्टमूर्तिम् ॥४०॥  
दासस्तेऽहं देहदृष्टयाऽस्मि शम्भो जातस्तेऽंशो जीवदृष्टया त्रिदृष्टे ।  
सर्वस्यात्मन्नात्मदृष्टया त्वमेवेत्येवं मे धीर्निश्चिता सर्वशास्त्रैः ॥४१॥  
यदालोकादन्तर्बहिरपि च लोको वितिमिरो  
न मज्जूषा यस्य त्रिजगति न शाणो न च खनिः ।  
यतन्ते चैकान्तं रहसि यतयो यत्प्रणायिनः  
नमस्तस्मै स्वस्मै निखिलनिगमोत्तंसमणये ॥४२॥  
अहो शास्त्रं शास्त्रात्किमिह यदि न श्रीगुरुकृपा  
चिता सा किं कुर्यान्ननु यदि न बोधस्य विभवः ।  
किमालम्बश्चासौ न यदि परतत्त्वं मम तथा  
नमः स्वस्मै तस्मै यदवधिरिहाश्चर्यधिषणा ॥४३॥  
इत्युदारवचनैर्भगवन्तं संस्तुवन्तमथ च प्रणमन्तम् ।  
बाष्पपूर्णनयनं मुनिवर्य शकरः सबहुमानमुवाच ॥४४॥  
अस्मदादिपदवीमभजस्त्वं शोधिता तव तपोधननिष्ठा ।  
बादरायण इव त्वमपि स्याः सद्वरेण्य मदनुग्रहपात्रम् ॥४५॥  
संविभज्य सकळश्रुतिजालं ब्रह्मसूत्रमकरोदनुशिष्टः ।  
यत्न काणभुजसाङ्ख्यपुरोगाण्युद्धृतानि कुमतानि समूलस् ॥४६॥  
तत्र मूढमतयः कलिदोषाद् द्वित्रवेदवचनोद्वलितानि ।  
भाष्यकाण्यरचयन् बहुबुद्धैर्दूष्यतामुपगतानि च कैश्चित् ॥४७॥  
तद्भवान्विदितवेदशिखार्थस्तानि दुर्ममितानि निरस्य ।  
सूत्रभाष्यमधुना विदधातु श्रुत्युपोद्वलितयुक्त्यभियुक्तम् ॥४८॥  
एतदेव विबुधैरपि सेन्द्रैरर्चनीयमनवद्यमुदारम् ।  
तावकं कमलयोनिसभायामप्यवाप्स्यति वरां वरिवस्याम् ॥४९॥  
भास्कराभिनवगुप्तपुरोगान्नीलकण्ठगुरुमण्डनमुख्यान् ।  
पण्डितानथ विजित्य जगत्यां ख्यापयाद्वयमते परतत्वम् ॥५०॥  
मोहसन्तमसवासरनाथांस्तत्र तत्र विनिवेश्य विनेयान् ।  
पालनाय परतत्त्वसरण्या मामुपैष्यसि ततः कृतकृत्यः ॥५१॥  
एवमेनमनुगृह्य कृपावानागमैः सह शिवोऽन्तरधत्त ।  
विस्मितेन मनसा सह शिष्यैः शकरोऽपि सुरसिन्धुमयासीत् ॥५२॥  
सन्निवर्त्य विधिमाह्रिकमीशं ध्यायतो गुरुमथाऽखिलभाष्यम् ।  
कर्तुमुद्यतमभूद गुणसिन्धोर्मानसं निखिललोकहिताय ॥५३॥  
कर्तृत्वशक्तिमधिगम्य व विश्व्नाथात् काशीपुरान्निरगमत्त्वविकासभाजः ।  
प्रीतः सरोजमुकुलादिव चश्चरीकनिर्वन्धतः सुखमवाप यथा द्विजेन्द्रः ॥५४॥  
अद्वैतदर्शनविदां भुवि सार्वभौमो यात्येष इत्युडुपबिम्बसितातपत्रम् ।  
अस्ताचले वहति चारु पुरः प्रकाशव्याजेन चामरमथादिव दिक्सुकान्ता ॥५५॥  
शान्तां दिशं देवनृणां विहाय नान्या दिगस्मै समरोचताद्धा ।  
तन्नत्यतीर्थानि निषेवमाणो गन्तुं मनोऽधाद्वदरीं क्रमात्सः ॥५६॥  
तेनान्ववर्ति महता कचिदुष्णशालि शीतं कचित्कचिदृजु कचिदप्यरालम् ।  
उत्कण्कटकं कचिदकण्टाकवत्कचिच्च तद्वर्त्म मूर्खजनचित्तमिवाव्यवस्थम् ॥५७॥  
आत्मानमक्रियमपव्ययमीक्षितापि पान्थैः समं विचलितः पथि लोकरीत्या ।  
आदत्फलानि मधुराण्यपिबत्पयांसि प्रायादुपाविशदशेत तथोदतिष्ठत् ॥५८॥  
तेन व्यनीयत तदा पदवी दवीयस्यासादिता च बदरी वनपुण्यभूमिः ।  
गौरीगुरुस्रवदमन्दझरीपरीता खेलत्सुरीयुतदरी परिभाति यस्याम् ॥५९॥  
स द्वादशे वयसि तत्र समाधिनिष्ठैर्ब्रह्मर्षिभः श्रुतिशिरो बहुधा विचार्य ।  
षड् मिश्च सप्तभिरथो नवभिश्च खिन्नैर्भव्यं गभीरमधुरं फणति स्म भाष्यम् ॥६०॥  
करतलकलिताद्वयात्मतत्वं क्षपितदुरन्तचिरन्तनप्रमोहम् ।  
उपचितमुदितोदितैर्गुणौघैरुपनिषदामयमुज्जहार भाष्यम् ॥६१॥  
ततो महाभारतसारभूताः स व्याकरोद्भामवतीश्च गीताः ।  
सनत्सुजातीयमसत्सुदुरं ततो नृसिंहस्य च तापनीयम् ॥६२॥  
ग्रन्थानसङ्ख्यांस्तदनूपदेशसाहस्त्रिकादीन्व्यदधात्सुधीडयः ।  
श्रुत्वाऽर्थविद्यानविवेकपाशान्मुक्ता विरक्ता यतयो भवन्ति ॥६३॥  
श्रीशङ्कराचार्यरवावुदेत्य प्रकाशमाने कुमतिप्रणीताः ।  
व्याख्यान्धकारा प्रलयं समीयुर्दुर्वादिचन्द्रपमयाऽवियुक्तात ॥६४॥  
अथ व्रतीन्दुर्विधिवद्विनेयानध्यापयामास स नैजभाष्यम् ।  
तर्कै परेषां तरुणैर्विवस्वन्मरीचिभिः सिन्धुबदप्रशोष्यम् ॥६५॥  
निजशिष्यहृदब्जभास्वतो गुरुवर्यस्य सनन्दनादयः ।  
शमपूर्वगुणैरशुश्रुवन्कतिचिच्छिष्यगणेषु मुख्यताम् ॥६६॥  
स नितरामितराश्रवतो लसन्नियममद्भुतमाप्य सनन्दनः ।  
श्रुतनिजश्रुतिकोऽप्यभवत्पुनः पिपठिषुर्गहनार्थविवित्सया ॥६७॥  
अद्वन्द्वभक्तिममुमात्मपदारविन्दद्वद्वे नितान्तदयमानमना मुनीन्द्रः ।  
आम्रायशेखररहस्यनिधानकोशमात्मीयकोशमखिलं त्रिरपाठयत्तम् ॥६८॥  
ईर्ष्याभराकुलहृदामितराश्रवाणां प्रख्यापयन्ननुपमामदसीयभक्तिम् ।  
अम्रापगापरतटस्थममुं कदाचिदाकारयन्निगमशेखरदेशिकेन्द्रः ॥६९॥  
सन्तारिकाऽनवधिसंसृतिसागरस्य किं तारयेन्न सरितं गुरुपादभक्तिः ।  
इत्यज्जसा प्रविशतः सलिलं द्युसिन्धुः पद्मान्युदश्चयति तस्य पदे पदे स्म ॥७०॥  
पाथोरुहेषु विनिवेश्य पदं क्रमेण प्राप्तोपकण्ठममुमप्रतिमानभक्तिम् ।  
आनन्दविस्मयनिरन्तनिरन्तरोऽसावाश्लिष्य पद्मपदनामपदं व्यतानीत् ॥७१॥  
तं पाठयन्तमनवद्यतमात्मविद्यां ये तु स्थिताः सदसि तत्वविदां सगर्वाः ।  
आचिक्षिपुः कुमतपाशुपताभिमानाः केचिद्विवेकविटपोग्रदवायमानाः॥७२॥  
तद्विकल्पनमनल्पमनीषः श्रुत्युदाहरणतः स निरस्य ।  
ईषदस्तमितगर्वभराणामागमानपि ममन्थ परेषाम् ॥७३॥  
अद्वितीयनिरता सति भेदे मुक्तिरीशसमतैव कथं स्यात् ।  
ध्यानजा किमिति सा न विनश्येद्भावकार्यमखिलं हि न नित्यम् ॥७४॥  
किञ्च सङ्क्रमणमीशगुणाना मिष्यते पशुषु मोक्षदशायाम् ।  
तन्न साध्यवयवैर्विधुराणां सङ्क्रमो न घटते हि गुणानाम् ॥७५॥  
पद्मगन्ध इव गन्धवहेऽस्मिन्नात्मनीश्वरगुणोऽस्त्विति चेन्न ।  
तत्र गन्धसमवायि नभस्वत्संयुतं दिशति गन्धधियं यत् ॥७६॥  
किञ्चैकदेशेन समाश्रयन्ते कार्त्स्न्येन वा शम्भुगुणा विमुक्तान् ।  
पूर्वे तु पूर्वोदितदोषसडस्त्वन्तेऽज्ञतादिः परमेश्वरे स्यात् ॥७७॥  
इत्थं तर्कैः कुलिशकठिनैः पण्डितं मन्यमाना  
भिद्यत्स्वार्थाः स्मयभरमदं तत्यजुस्तान्त्रिकास्ते ।  
पक्षाघातैरिव रयभरैस्ताडयमानाः फणासु  
क्ष्वेडज्वालां खगकुलपतेः पन्नगाः साभिमानाः ॥७८॥  
व्याख्याजम्भितपाटवात्फणिपतेर्मन्दाक्षमुद्दीपयन् ।  
सङ्ख्यालघितशिष्यहृद्वनरुहेष्वादित्यतामुद्वहन् ।  
उद्वेलस्वयशः सुमैः स भगवत्पादो जगद्भूषयन्  
कुर्वन्वादिमृगेषु निर्भरमभाच्छार्दूलविक्रीडितम् ॥७९॥  
वेदान्तकान्तारकृतप्रचारः सुतीक्ष्णसद्युक्तिनखाग्रदंष्ट्रः ।  
भयकरो वादिमतङ्गजानां महर्षिकण्ठीरव उल्ललास ॥८०॥  
अमानुषं तस्य यतीश्वरस्य विलोक्य बालस्य सतः प्रभावम् ।  
अत्यन्तमाश्चर्ययुतान्तरडाः काशोपुरस्था जगदुस्तदेत्थम् ॥८१॥  
अस्मान्मुहुर्द्योतितसर्वतन्त्रात्पराभवं पण्डितपुण्डरीकाः ।  
प्रपेदिरे भास्करगुप्तमिश्रमुरारिविद्येन्द्रगुरुप्रधानाः ॥८२॥  
अस्यात्मनिष्ठातिशयेन तुष्टः प्रादुर्भवन् कामरिपुः पुरस्तात् ।  
चोदयामास किल प्रणेतुं वेदान्तशारीरकसूत्रभाष्यम् ॥८३॥  
कुदृष्टितिमिरस्फुरत्कुमतपकमग्रां पुरा  
पराशरभुवा चिराद् बुधमुदे बुधेनोद्धृताम् ।  
अहो बत जरद्रवीमनघभाष्यसूक्तामृतै-  
रपकयति शकरः प्रणतशकरः सादरम् ॥८४॥  
त्नैलोक्यं ससुखं क्रियाफलपयो भुडेः ययाऽविष्कृतं  
यस्या वृद्धतरे महीसुरगृहे वासः प्रवृद्धाध्वरे ।  
तां पकप्रसृते कुतर्ककुहरे घोरैः खरैः पातितां  
निष्पकामकरोत्स भाष्यजलधेः प्रक्षाल्य सूक्तामृतैः ॥८५॥  
मिथ्या वक्तीति कैश्चित्पुरुषमुपनिषद्दूरमुत्सारिताऽभू -  
दन्यैरस्मिन्नियोज्यं परिचरितुमसावर्हतीति प्रणुन्ना ।  
अर्थामासं दधानैर्मृदुभिरिव परैर्वश्चिता चोरितार्थै -  
र्विन्दत्यानन्दमेषा सुचिरमशरणा शकरार्य प्रपन्ना ॥८६॥  
हन्तुं बौद्धोऽन्वधावत्तदनु कथमपि स्वात्मलाभः कणादा -  
ज्जातः कौमारिलार्यैर्निजप्दगमने दर्शितं मार्गमात्रम् ।  
साङ्ख्यैर्दुःखं विनीतं परमथ रचिता प्राणधृत्यर्हताऽन्यै -  
रित्थं खिन्नं पुमांसं व्यधित करुणया शकरार्यः परेशम् ॥८७॥  
ग्रस्तं भूतैर्न देवं कतिचन ददृशुः के च दृष्टाऽप्यधीराः  
केचिद्भूतैर्वियुक्तं व्यधुरथ कृतिनः केऽपि सर्वैर्विमुक्तम् ।  
किन्त्वेतेषामसत्वं न विदधुरजहान्नैव भीतिं ततोऽसो  
तेषमुच्छिद्य सत्तामभयमकृत तं शकरः शकरांशः ॥८८॥  
चार्वाकैर्निह्रुतः प्राग्बलिभिरथ मृषा रुपमापाद्य गुप्तः  
काणादैर्हा नियोज्यो व्यरचि बलवताऽऽकृत्य कौमारिलेन ।  
साङ्ख्यैराकृष्य हृत्वा मलमपि रचितो यः प्रधानैकतन्त्रः  
कृष्ट्रा सर्वेश्वरं तं व्यतनुत पुरुषं शकरः शकरांशः ॥८९॥  
वाचः कल्पलताः प्रसूनसुमनः सन्दोहसन्दोहनाः  
भाष्ये भूष्यतमे समीक्षितवतां श्रेयस्करे शाङ्करे ।  
भाष्याभासगिरो दुरन्वयगिराऽऽश्लिष्टा विसृष्टा गुणै -  
रिष्टाः स्युः कथमम्बुजासनवधूदौर्भाग्यगर्भीकृताः ॥९०॥  
कामं कामकिरातकार्मुकलतापर्यायनिर्यातया  
नाराचच्छटया विपाटितमनोधैर्यैर्धिया कल्पितान् ।  
आचार्याननवर्यनिर्यदभिदासिद्धान्तशुद्धान्तरो  
धीरो नानुसरीसरीति विरसान्ग्रन्थानबन्धापहान् ॥९१॥  
सुधास्यन्दाहन्ताविजयिभगवत्पादरचना  
समस्कन्धान् ग्रन्थान् रचयति निबद्धा यदि तदा ।  
विशकां भङ्गानां मृडमुकुटश्रृडाटसरितः  
कृतौ तुल्या कुल्या नियतमुपशल्यादृतगति ः ॥९२॥  
यया दीन्नाधीना घनकनकधारा समरचि  
प्रतीतिं नीताऽसौ शिवयुवतिसौन्दर्यलहरी ।  
भुजडो रोद्रोऽपि श्रुतभयहृदाधायि सुगुरो  
र्गिरां धारा सेयं कलयति कवेः कस्य न मुदम् ॥९३॥  
गिरां धारा कल्पद्रुमकुसुमधारा परगुरो -  
स्तदर्थाली चिन्तामणिकिरणवेण्या गुणनिका ।  
अभङ्गव्यडयौघ ः सुरसुरभिदुग्धोर्मिदहभू -  
र्दिवं भव्यैः काव्यैः सृजति विदुषां शकरगुरुः ॥९४॥  
वाचा मोचाफलाभाः श्रमशमनविधौ ते समर्थास्तदर्था  
व्यडयं भङ्गायन्तरं तत्खलु किमपि सुधामाधुरीसाधुरीतिः ।  
मन्ये धन्यानि गाढं प्रशमिकुलपतेः काव्यगव्यानि भव्या-  
न्येकश्लोकोऽपि येषु प्रथितकविजनानन्दसन्दोहाकन्दः ॥९५॥  
वाग्गुम्भैः कुरुविन्दकन्दलनिभैरानन्दकन्दैः सता -  
मर्थौघेररविन्दवृन्दकुहरस्यन्दन्मरन्दोज्ज्वलैः ।  
व्यडयैः कल्पतरुप्रफुल्लसुमनः सौरभ्यगर्भीकृतै -  
र्दत्ते कस्य मुदं न शकरगुरोर्भव्यार्थकाव्यावलिः ॥९६॥  
तत्तादृग्यतिशेखरोद्धृतनिषद्भाष्यं निशम्येर्ष्यया  
केचिद्देवनदीतटस्थविदुषामक्षाङ्घ्रिपक्षश्रिताः ।  
मौर्ख्यात्खण्डयितुं र्पयत्नमनुमानैकेक्षणा विक्षमा -  
श्चकुर्भाव्यविचार्य चित्रकिरणं चित्राः पतडा इव ॥९७॥  
निघर्षणच्छेदनतापनाद्यैर्यथा सुवर्ण परभागमेति ।  
विवादिभिः साधु विमथ्यमानं तथा मुनेर्भाष्यमदीपि भूयः ॥९८॥  
स भाष्यचन्द्रो यतिदुग्धसिन्धोरुत्थाय दास्यन्नमृतं बुधेभ्यः ।  
विधूय गोभिः कुमतान्धकारानतर्पयद्विममनश्चकोरान् ॥९९॥  
अनादिवाक्सागरमन्थनोत्था सेव्या बुधैर्धिक्कृतदुःसपत्नैः ।  
विश्राणयन्ती विजरामरत्वं विदिद्युते भाष्यसुधा यतीन्दोः ॥१००॥  
सतां हृदब्जानि विकासयन्ती तमांसि गाढानि विदारयन्ती ।  
प्रत्यर्थ्युलूकान् प्रविलापयन्ती भाष्यप्रभाऽभाद्यतिवर्यभानोः ॥१०१॥  
न्यायमन्दरविमन्थनजाता भाष्यनूतनसुधा श्रुतिसिन्धोः।  
केवलश्रवणतो विबुधेभ्यश्चित्रमत्र वितरत्यमृतत्वम् ॥१०२॥  
पादादासीत्पद्मनाभस्य गडा शम्भोर्वक्ताच्छाङ्करी भाष्यसूक्तिः ।  
आद्या लोकान्दृश्यते मज्जयन्तीत्यन्या मग्रानुद्धरत्येष भेदः ॥१०३॥  
व्यासो दर्शयति स्म सूतकलितन्यायौघरत्नावली -  
रर्थालाभवशान्न कैरपि बुधैरेता गृहीताश्चिरम् ।  
अर्थाप्त्या सुलभाभिराभिरधुना ते मण्डिताः पण्डिता  
व्यासश्चाऽऽप कृतार्थतां यतिपतेरौदर्यमाश्चर्यकृत् ॥१०४॥  
विद्वज्जालतपः फलं श्रुतिवधूधभ्मिक्लमल्लीस्रजं  
सद्वैयासकसूत्रमुग्धमधुरागण्यातिपुण्योदयम् ।  
वाग्देवीचिरभोग्यभाग्यविभवप्राग्भारकोशालयं  
भाष्य ते निपिबन्ति हन्त न पुनर्येषां भवे सम्भवः ॥१०५॥  
मन्थानाद्रिधुरन्धरा श्रुतिसुधासिन्धोर्यतिक्ष्मापते -  
र्ग्रन्थानां फणितिः परावरविदामानन्दसन्धायिनी ।  
इन्धानैः कुमतान्धकारपटलैरन्धीभवच्चक्षुषां  
पन्थानं स्फुटयन्त्यकाण्डकमभात्तकार्कविद्योतितैः ॥१०६॥  
आ सीतानाथनेतुः स्थलकृतसलिलद्वैतमुद्रात्समुद्रा -  
दारुद्रकर्षणाद्रागवनतशिखराद्भोगसान्द्रान्नगेन्द्रात् ।  
आ च प्राचीनभूमीधरमुकुटतटादा तटात्पश्चिमाद्रे -  
रद्वैताद्यापवर्गा जयति यतिशरापोद्धृता ब्रह्मविद्या ॥१०७॥  
इति श्रीमाधवीये तब्रह्मविद्याप्रतिष्ठितिः ।  
सङ्क्षेपशकरजये षष्ठः सर्ग उपारमत् ॥६॥  
आदितः श्लोकाः ६६३  
    
