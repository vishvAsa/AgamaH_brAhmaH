+++
title = "०९"

+++



<details open><summary>विश्वास-प्रस्तुतिः</summary>

अथ संयमिक्षितिपतेर्वचनैर्निगमार्थनिर्णयकरैः सनयैः ।  
शमिताग्रहोऽपि पुनरप्यवदत् कृतसंशयः सपदि कर्मजडः ॥१॥  
</details>

<details><summary>मूलम्</summary>

अथ संयमिक्षितिपतेर्वचनैर्निगमार्थनिर्णयकरैः सनयैः ।  
शमिताग्रहोऽपि पुनरप्यवदत् कृतसंशयः सपदि कर्मजडः ॥१॥  
</details>


<details open><summary>विश्वास-प्रस्तुतिः</summary>

यतिराज सम्प्रति ममाभिभवान्  
न विषादितोऽस्म्य्, अप्रजयाद् अपि तु ।  
अपि जैमिनीय-वचनान्य् अहहोन्-  
मथितानि हीति भृशम् अस्मि कृशः ॥२॥  
</details>

<details><summary>मूलम्</summary>

यतिराज सम्प्रति ममाभिनवान्न विषादितोऽस्म्यप्रजयादपि तु ।  
अपि जैमिनीयवचनान्यहहोन्मथितानि हीति भृशमस्मि कृशः ॥२॥  
</details>


<details open><summary>विश्वास-प्रस्तुतिः</summary>

स हि वेत्त्यनागतमतीतमपि प्रियकृत्समस्तजगतोऽधिकृतः ।  
निगमप्रवर्तनविधौ स कथं तपसां निधिर्वितथसूत्नपदः ॥३॥  
</details>

<details><summary>मूलम्</summary>

स हि वेत्त्यनागतमतीतमपि प्रियकृत्समस्तजगतोऽधिकृतः ।  
निगमप्रवर्तनविधौ स कथं तपसां निधिर्वितथसूत्नपदः ॥३॥  
</details>


<details open><summary>विश्वास-प्रस्तुतिः</summary>

इति सन्दिहानमवदत्तमसौ न हि जैमिनावपनयोऽस्ति मनाक् ।  
प्रमिमीमहे न वयमेव मुनेर्हॄदयं यथावदनभिज्ञतया ॥४॥  
</details>

<details><summary>मूलम्</summary>

इति सन्दिहानमवदत्तमसौ न हि जैमिनावपनयोऽस्ति मनाक् ।  
प्रमिमीमहे न वयमेव मुनेर्हॄदयं यथावदनभिज्ञतया ॥४॥  
</details>


<details open><summary>विश्वास-प्रस्तुतिः</summary>

यदि विद्यते कविजनाविदितं हृदयं मुनेस्तदिह वर्णय भोः ।  
यदि युक्तमत्न भवता कथितं हृदि कुर्महे दलदहङ्कृतयः ॥५॥  
</details>

<details><summary>मूलम्</summary>

यदि विद्यते कविजनाविदितं हृदयं मुनेस्तदिह वर्णय भोः ।  
यदि युक्तमत्न भवता कथितं हृदि कुर्महे दलदहङ्कृतयः ॥५॥  
</details>


<details open><summary>विश्वास-प्रस्तुतिः</summary>

अभिसन्धिमानपि परे विषयप्रसरन्मतीननुजिघृक्षुरसौ ।  
तदवाप्तिसाधनतया सकलं सुकृतं न्यरुपयदिति स्म परम् ॥६॥  
</details>

<details><summary>मूलम्</summary>

अभिसन्धिमानपि परे विषयप्रसरन्मतीननुजिघृक्षुरसौ ।  
तदवाप्तिसाधनतया सकलं सुकृतं न्यरुपयदिति स्म परम् ॥६॥  
</details>


<details open><summary>विश्वास-प्रस्तुतिः</summary>

वचनं तमेतमिति धर्मचयं विदधाति बोधजनिहेतुतया ।  
तदपेक्षयैव स च मोक्षपरे निरधारयन्न परथेति वयम् ॥७॥  
</details>

<details><summary>मूलम्</summary>

वचनं तमेतमिति धर्मचयं विदधाति बोधजनिहेतुतया ।  
तदपेक्षयैव स च मोक्षपरे निरधारयन्न परथेति वयम् ॥७॥  
</details>


<details open><summary>विश्वास-प्रस्तुतिः</summary>

श्रुतयः क्रियार्थकतया सफला अतदर्थकानि तु वचांसि वृथा ।  
इति सूत्रयन्ननु कथं मुनिराडपि सिद्धवस्तुपरतां मनुते ॥८॥  
</details>

<details><summary>मूलम्</summary>

श्रुतयः क्रियार्थकतया सफला अतदर्थकानि तु वचांसि वृथा ।  
इति सूत्रयन्ननु कथं मुनिराडपि सिद्धवस्तुपरतां मनुते ॥८॥  
</details>


<details open><summary>विश्वास-प्रस्तुतिः</summary>

श्रुतिराशिरद्वयपरोऽपि परम्परयाऽऽत्मबोधफलकर्मणि च ।  
प्रसरत्कटाक्ष इति कार्यपरत्वमसूचि तत्प्रकरणस्थगिराम् ॥९॥  
</details>

<details><summary>मूलम्</summary>

श्रुतिराशिरद्वयपरोऽपि परम्परयाऽऽत्मबोधफलकर्मणि च ।  
प्रसरत्कटाक्ष इति कार्यपरत्वमसूचि तत्प्रकरणस्थगिराम् ॥९॥  
</details>


<details open><summary>विश्वास-प्रस्तुतिः</summary>

ननु सच्चिदात्मपरताऽभिमता यदि कृत्स्रवेदनिचयस्य मुनेः ।  
फलदातृतामपुरुषस्य वदन् स कथं निराह परमेशमपि ॥१०॥  
</details>

<details><summary>मूलम्</summary>

ननु सच्चिदात्मपरताऽभिमता यदि कृत्स्रवेदनिचयस्य मुनेः ।  
फलदातृतामपुरुषस्य वदन् स कथं निराह परमेशमपि ॥१०॥  
</details>


<details open><summary>विश्वास-प्रस्तुतिः</summary>

ननु कर्तृपूर्वकमिदं जगदित्यनुमानमागमवचांसि विना ।  
परमेश्वरं प्रथयति श्रुतस्त्वनुवादमात्रमिति काणभुजाः ॥११॥  
</details>

<details><summary>मूलम्</summary>

ननु कर्तृपूर्वकमिदं जगदित्यनुमानमागमवचांसि विना ।  
परमेश्वरं प्रथयति श्रुतस्त्वनुवादमात्रमिति काणभुजाः ॥११॥  
</details>


<details open><summary>विश्वास-प्रस्तुतिः</summary>

न कथञ्चिदौपनिषदं पुरुषं मनुते बृहन्तमिति वेदवचः ।  
कथयत्यवेदविदगोचरतां गमयेत् कथं तमनुमानमिदम् ॥१२॥  
</details>

<details><summary>मूलम्</summary>

न कथञ्चिदौपनिषदं पुरुषं मनुते बृहन्तमिति वेदवचः ।  
कथयत्यवेदविदगोचरतां गमयेत् कथं तमनुमानमिदम् ॥१२॥  
</details>


<details open><summary>विश्वास-प्रस्तुतिः</summary>

इति भावमात्मनि निधाय मुनिः स निराकरोन्निशितयुक्तिशतैः ।  
अनुमानमीश्वरपरं जगतः प्रभवं लयं फलमपीश्वरतः ॥१३॥  
</details>

<details><summary>मूलम्</summary>

इति भावमात्मनि निधाय मुनिः स निराकरोन्निशितयुक्तिशतैः ।  
अनुमानमीश्वरपरं जगतः प्रभवं लयं फलमपीश्वरतः ॥१३॥  
</details>


<details open><summary>विश्वास-प्रस्तुतिः</summary>

तदिहास्मदुक्तविधया निषदा न विरुद्धमण्वपि मुनेर्वचसि ।  
इति गूढ्भावमनवेक्ष्य बुधास्तमनीशवाद्ययमिति ब्रुवते ॥१४॥  
</details>

<details><summary>मूलम्</summary>

तदिहास्मदुक्तविधया निषदा न विरुद्धमण्वपि मुनेर्वचसि ।  
इति गूढ्भावमनवेक्ष्य बुधास्तमनीशवाद्ययमिति ब्रुवते ॥१४॥  
</details>


<details open><summary>विश्वास-प्रस्तुतिः</summary>

किमु तावतैव स निरीश्वरवाद्यभवत् परात्मविदुषां प्रवरः ।  
न निशाटनाहिततमः कचिप्यदहनि प्रभां मलिनयेत्तरणेः ॥१५॥  
</details>

<details><summary>मूलम्</summary>

किमु तावतैव स निरीश्वरवाद्यभवत् परात्मविदुषां प्रवरः ।  
न निशाटनाहिततमः कचिप्यदहनि प्रभां मलिनयेत्तरणेः ॥१५॥  
</details>


<details open><summary>विश्वास-प्रस्तुतिः</summary>

इति जैमिनीयवचसां हृदयं कथितं निशम्य यतिकेसरिणा ।  
मनसा ननन्द कविराण्णितरां सह शारदाश्च सदसस्पतयः ॥१६॥  
</details>

<details><summary>मूलम्</summary>

इति जैमिनीयवचसां हृदयं कथितं निशम्य यतिकेसरिणा ।  
मनसा ननन्द कविराण्णितरां सह शारदाश्च सदसस्पतयः ॥१६॥  
</details>


<details open><summary>विश्वास-प्रस्तुतिः</summary>

विदिताशयोऽपि परिवर्तिमनाग्विशयः स जैमिनिमवाप हृदा ।  
अवगन्तुमस्य वचसाऽपि पुनः स च संस्मृतः सविधमाप कवेः ॥१७॥  
</details>

<details><summary>मूलम्</summary>

विदिताशयोऽपि परिवर्तिमनाग्विशयः स जैमिनिमवाप हृदा ।  
अवगन्तुमस्य वचसाऽपि पुनः स च संस्मृतः सविधमाप कवेः ॥१७॥  
</details>


<details open><summary>विश्वास-प्रस्तुतिः</summary>

अवदच्च श्रुण्विति स भाष्यकृति प्रजहाहि संशयमिमं सुमते ।  
यदवोचदेष मम सूत्रततेर्हृदयं तदेव मम नापरथा ॥१८॥  
</details>

<details><summary>मूलम्</summary>

अवदच्च श्रुण्विति स भाष्यकृति प्रजहाहि संशयमिमं सुमते ।  
यदवोचदेष मम सूत्रततेर्हृदयं तदेव मम नापरथा ॥१८॥  
</details>


<details open><summary>विश्वास-प्रस्तुतिः</summary>

न ममैव वेद हृदयं यमिराडपि तु श्रुतेः सकलशास्त्रततेः ।  
यदभूद्भविष्यति भवत्तदपि ह्ययमेव वेद न तथा त्वितरः ॥१९॥  
</details>

<details><summary>मूलम्</summary>

न ममैव वेद हृदयं यमिराडपि तु श्रुतेः सकलशास्त्रततेः ।  
यदभूद्भविष्यति भवत्तदपि ह्ययमेव वेद न तथा त्वितरः ॥१९॥  
</details>


<details open><summary>विश्वास-प्रस्तुतिः</summary>

गुरुणा चिदेकरसतत्परता निरणायि हि श्रुतिशिरोवचसाम् ।  
कथमेकसूत्रमपि तद्विमतं कथयाम्यहं तदुपसादितधीः ॥२०॥  
</details>

<details><summary>मूलम्</summary>

गुरुणा चिदेकरसतत्परता निरणायि हि श्रुतिशिरोवचसाम् ।  
कथमेकसूत्रमपि तद्विमतं कथयाम्यहं तदुपसादितधीः ॥२०॥  
</details>


<details open><summary>विश्वास-प्रस्तुतिः</summary>

अलमाकलय्य विशयं सुयशः श्रृणु मे रहस्यमिममेव परम् ।  
त्वमवेहि संसृतिनिमग्रजनोत्तरणे गृहीतवपुषं पुरुषम् ॥२१॥  
</details>

<details><summary>मूलम्</summary>

अलमाकलय्य विशयं सुयशः श्रृणु मे रहस्यमिममेव परम् ।  
त्वमवेहि संसृतिनिमग्रजनोत्तरणे गृहीतवपुषं पुरुषम् ॥२१॥  
</details>


<details open><summary>विश्वास-प्रस्तुतिः</summary>

आद्ये सत्वमुनिः सतां वितरति ज्ञानं द्वितीये युगे  
दत्तो द्वापरनामके तु स्कुमतिर्व्यासः कलौ शकरः ।  
इत्येवं स्फुटमीरतोऽस्य महिमा शैवे पुराणे यत  
स्तस्य त्वं सुमते मते त्ववतरेः संसारवार्धि तरेः ॥२२॥  
</details>

<details><summary>मूलम्</summary>

आद्ये सत्वमुनिः सतां वितरति ज्ञानं द्वितीये युगे  
दत्तो द्वापरनामके तु स्कुमतिर्व्यासः कलौ शकरः ।  
इत्येवं स्फुटमीरतोऽस्य महिमा शैवे पुराणे यत  
स्तस्य त्वं सुमते मते त्ववतरेः संसारवार्धि तरेः ॥२२॥  
</details>


<details open><summary>विश्वास-प्रस्तुतिः</summary>

इति बोधितद्विजवरोऽन्तरधान्मनसोपगुह्य यमिनामृषभम् ।  
स च यायजूकपरिषत्प्रमुखः प्रणिपत्य शकरमवोचदिदम् ॥२३॥  
</details>

<details><summary>मूलम्</summary>

इति बोधितद्विजवरोऽन्तरधान्मनसोपगुह्य यमिनामृषभम् ।  
स च यायजूकपरिषत्प्रमुखः प्रणिपत्य शकरमवोचदिदम् ॥२३॥  
</details>


<details open><summary>विश्वास-प्रस्तुतिः</summary>

विदितोऽस्ति सम्प्रति भवाज्जगतः प्रकृतिर्निरस्तसमतातिशयः ।  
अवबोधमात्रवपुरप्यबुधोद्धरणाय केवलमुपात्ततनुः ॥२४॥  
</details>

<details><summary>मूलम्</summary>

विदितोऽस्ति सम्प्रति भवाज्जगतः प्रकृतिर्निरस्तसमतातिशयः ।  
अवबोधमात्रवपुरप्यबुधोद्धरणाय केवलमुपात्ततनुः ॥२४॥  
</details>


<details open><summary>विश्वास-प्रस्तुतिः</summary>

यदेकमुदितं पदं यतिवर त्नयीमस्तकै  
स्तदस्य परिपालकस्त्वमसि तत्त्व्मस्यायुधः ।  
परं गलितसौगतप्रलपितान्धकूपान्तरे  
पतत्कथमिवान्यथा प्रलयमद्य नापत्स्यते ॥२५॥  
</details>

<details><summary>मूलम्</summary>

यदेकमुदितं पदं यतिवर त्नयीमस्तकै  
स्तदस्य परिपालकस्त्वमसि तत्त्व्मस्यायुधः ।  
परं गलितसौगतप्रलपितान्धकूपान्तरे  
पतत्कथमिवान्यथा प्रलयमद्य नापत्स्यते ॥२५॥  
</details>


<details open><summary>विश्वास-प्रस्तुतिः</summary>

प्रबुद्धोऽहं स्वप्रादिति कृतमतिः स्वप्रमपरं  
यथा मूढः स्वप्रे कलयति तथा मोहवशगाः ।  
विमुक्तिं मन्यन्ते कतिचिदिह लोकान्तरगतिं  
हसन्त्येतान् दासास्तव गलितमायाः परगुरोः ॥२६॥  
</details>

<details><summary>मूलम्</summary>

प्रबुद्धोऽहं स्वप्रादिति कृतमतिः स्वप्रमपरं  
यथा मूढः स्वप्रे कलयति तथा मोहवशगाः ।  
विमुक्तिं मन्यन्ते कतिचिदिह लोकान्तरगतिं  
हसन्त्येतान् दासास्तव गलितमायाः परगुरोः ॥२६॥  
</details>


<details open><summary>विश्वास-प्रस्तुतिः</summary>

मुहुर्धिग्विग्भेदिप्रलपितविमुक्तिं यदुदयेऽप्य  
सारः संसारो विरमति न कर्तृत्वमुखरः ।  
भृशं विद्वन्मोदे स्थिरतमविमुक्तिं त्वदुदितां  
भवातीता येयं निरवधिचिदानन्दलहरी ॥२७॥  
</details>

<details><summary>मूलम्</summary>

मुहुर्धिग्विग्भेदिप्रलपितविमुक्तिं यदुदयेऽप्य  
सारः संसारो विरमति न कर्तृत्वमुखरः ।  
भृशं विद्वन्मोदे स्थिरतमविमुक्तिं त्वदुदितां  
भवातीता येयं निरवधिचिदानन्दलहरी ॥२७॥  
</details>


<details open><summary>विश्वास-प्रस्तुतिः</summary>

अविद्याराक्षस्या गिलितमखिलेशं परगुरो  
पिचण्डं भित्त्वास्याः सरभसममुष्मादुदहरः।  
वृतां पश्यन् रक्षोयुवतिभिरमुष्य प्रियतमां  
हनूमांल्लोकेडयस्तव तु कियती स्यान्महितता ॥२८॥  
</details>

<details><summary>मूलम्</summary>

अविद्याराक्षस्या गिलितमखिलेशं परगुरो  
पिचण्डं भित्त्वास्याः सरभसममुष्मादुदहरः।  
वृतां पश्यन् रक्षोयुवतिभिरमुष्य प्रियतमां  
हनूमांल्लोकेडयस्तव तु कियती स्यान्महितता ॥२८॥  
</details>


<details open><summary>विश्वास-प्रस्तुतिः</summary>

जगदार्तिहन्ननवगम्य पुरा महिमानमीदृशमचिन्त्यमहम् ।  
तव यत्पुरोऽव्रवमसाम्प्रतमप्यखिलं क्षमस्व करुणाजलधे ॥२९॥  
</details>

<details><summary>मूलम्</summary>

जगदार्तिहन्ननवगम्य पुरा महिमानमीदृशमचिन्त्यमहम् ।  
तव यत्पुरोऽव्रवमसाम्प्रतमप्यखिलं क्षमस्व करुणाजलधे ॥२९॥  
</details>


<details open><summary>विश्वास-प्रस्तुतिः</summary>

कपिलाक्षपदाकणभुक्प्रमुखा अपि मोहमीयुरमितप्रतिभाः ।  
श्रुतिभावनिर्णयाविधावितरः प्रभवेत्कथं परशिवांशमृते ॥३०॥  
</details>

<details><summary>मूलम्</summary>

कपिलाक्षपदाकणभुक्प्रमुखा अपि मोहमीयुरमितप्रतिभाः ।  
श्रुतिभावनिर्णयाविधावितरः प्रभवेत्कथं परशिवांशमृते ॥३०॥  
</details>


<details open><summary>विश्वास-प्रस्तुतिः</summary>

समेतैरेतैः किं कपिलकणभुग्गौतमवच -  
स्तमस्तोमैंश्चेतोमलिनिसममरम्भणचणैः ।  
सुधाधारोद्रारप्रचुरभगवत्पादवदन  
प्ररोहद्वयाहारमृतकिरणपुज्जे विजयिनि ॥३१॥  
</details>

<details><summary>मूलम्</summary>

समेतैरेतैः किं कपिलकणभुग्गौतमवच -  
स्तमस्तोमैंश्चेतोमलिनिसममरम्भणचणैः ।  
सुधाधारोद्रारप्रचुरभगवत्पादवदन  
प्ररोहद्वयाहारमृतकिरणपुज्जे विजयिनि ॥३१॥  
</details>


<details open><summary>विश्वास-प्रस्तुतिः</summary>

भिन्दानैर्देवमेतैरभिनवयवनैः सद्रवीभज्जनोत्कै-  
र्व्याप्ता सर्वेयमुर्वी क जगति भजतां कैव मुक्तिप्रसक्तिः ।  
यद्वा सद्वादिराजा विजितकलिमला विष्णुतत्त्वानुरक्ता  
उज्जृम्भन्ते समन्ताद्दिशि दिशि कृतिनः किं तया चिन्तया मे ॥३२॥  
</details>

<details><summary>मूलम्</summary>

भिन्दानैर्देवमेतैरभिनवयवनैः सद्रवीभज्जनोत्कै-  
र्व्याप्ता सर्वेयमुर्वी क जगति भजतां कैव मुक्तिप्रसक्तिः ।  
यद्वा सद्वादिराजा विजितकलिमला विष्णुतत्त्वानुरक्ता  
उज्जृम्भन्ते समन्ताद्दिशि दिशि कृतिनः किं तया चिन्तया मे ॥३२॥  
</details>


<details open><summary>विश्वास-प्रस्तुतिः</summary>

कथमल्पबुद्धिविवृतिप्रचयप्रबलोरगक्षतिहताः श्रुतयः ।  
न यदि त्वदुक्त्यमृतसेकधृता विहरेयुरात्मविधृतानुशयाः ॥३३॥  
</details>

<details><summary>मूलम्</summary>

कथमल्पबुद्धिविवृतिप्रचयप्रबलोरगक्षतिहताः श्रुतयः ।  
न यदि त्वदुक्त्यमृतसेकधृता विहरेयुरात्मविधृतानुशयाः ॥३३॥  
</details>


<details open><summary>विश्वास-प्रस्तुतिः</summary>

भवदुक्तसूक्त्यमृतभानुकरा न चरेयुरार्य यदि क ः शमयेत् ।  
अतितीव्रदुः सहभवोष्णकरप्रचुरातपप्रभवतापमिमम् ॥३४॥  
</details>

<details><summary>मूलम्</summary>

भवदुक्तसूक्त्यमृतभानुकरा न चरेयुरार्य यदि क ः शमयेत् ।  
अतितीव्रदुः सहभवोष्णकरप्रचुरातपप्रभवतापमिमम् ॥३४॥  
</details>


<details open><summary>विश्वास-प्रस्तुतिः</summary>

बत कर्मयन्त्रमधिरुह्य तपः श्रुतगेहदारसुतभृत्यधनैः ।  
अतिरुढमानभरितः पतितो भवतोद्धृतोऽस्मि भवकूपबिलात् ॥३५॥  
</details>

<details><summary>मूलम्</summary>

बत कर्मयन्त्रमधिरुह्य तपः श्रुतगेहदारसुतभृत्यधनैः ।  
अतिरुढमानभरितः पतितो भवतोद्धृतोऽस्मि भवकूपबिलात् ॥३५॥  
</details>


<details open><summary>विश्वास-प्रस्तुतिः</summary>

अहमचरं बहुतपोऽसुकरं ननु पूर्वजन्मसु न चेदधुना ।  
जगदीश्वरेण करुणानिधिना भवता कथा मम कथं घटते ॥३६॥  
</details>

<details><summary>मूलम्</summary>

अहमचरं बहुतपोऽसुकरं ननु पूर्वजन्मसु न चेदधुना ।  
जगदीश्वरेण करुणानिधिना भवता कथा मम कथं घटते ॥३६॥  
</details>


<details open><summary>विश्वास-प्रस्तुतिः</summary>

शान्तिपाक्सुकृताकुरं दमसमुल्लासोल्लसत्पल्लवं  
वैराग्यद्रुमकोरकं सहनतावल्लीप्रसूनोत्करम् ।  
ऐकाग्रीसुमनो म्रन्दविसृतिं श्रद्धासमुद्यत्फलं  
विन्देयं सुगुरोर्गिरां परिचयं पुण्यैरगण्यैरहम् ॥३७॥  
</details>

<details><summary>मूलम्</summary>

शान्तिपाक्सुकृताकुरं दमसमुल्लासोल्लसत्पल्लवं  
वैराग्यद्रुमकोरकं सहनतावल्लीप्रसूनोत्करम् ।  
ऐकाग्रीसुमनो म्रन्दविसृतिं श्रद्धासमुद्यत्फलं  
विन्देयं सुगुरोर्गिरां परिचयं पुण्यैरगण्यैरहम् ॥३७॥  
</details>


<details open><summary>विश्वास-प्रस्तुतिः</summary>

त्रिदिवौकसामपि पुमर्थकरीमिह संसरज्जनविमुक्तिकरीम् ।  
करुणोर्मिलां तव कटाक्षझरीमवगाहतेऽत्र खलु धन्यतमः ॥३८॥  
</details>

<details><summary>मूलम्</summary>

त्रिदिवौकसामपि पुमर्थकरीमिह संसरज्जनविमुक्तिकरीम् ।  
करुणोर्मिलां तव कटाक्षझरीमवगाहतेऽत्र खलु धन्यतमः ॥३८॥  
</details>


<details open><summary>विश्वास-प्रस्तुतिः</summary>

केचिचश्चललोचनाकुचतटीचेलाश्चलोचालन  
स्पर्शद्राक्परिरम्भसम्भ्रमकलालीलासु लोलाशयाः ।  
सन्त्वेते कृतिनस्तु निस्तुलयशः कोंशादयः श्रीगुरु -  
व्याहारक्षरितामृताब्धिलहरीदोलासु खेलन्त्यमी ॥३९॥  
</details>

<details><summary>मूलम्</summary>

केचिचश्चललोचनाकुचतटीचेलाश्चलोचालन  
स्पर्शद्राक्परिरम्भसम्भ्रमकलालीलासु लोलाशयाः ।  
सन्त्वेते कृतिनस्तु निस्तुलयशः कोंशादयः श्रीगुरु -  
व्याहारक्षरितामृताब्धिलहरीदोलासु खेलन्त्यमी ॥३९॥  
</details>


<details open><summary>विश्वास-प्रस्तुतिः</summary>

चिन्तासन्तानतन्तुग्रथितनवभवत्सुक्तिमुक्ताफलौघै  
रुद्यद्वैशद्यसद्यःपरिहृततिमिरैर्हारिणो हारिणोऽमी ।  
सन्तः सन्तोषवन्तो यतिवर किमतो मण्डनं पण्डितानां  
विद्या हृद्या स्वयं तान् शतमखमुखरान् वारयन्ती वृणीते ॥४०॥  
</details>

<details><summary>मूलम्</summary>

चिन्तासन्तानतन्तुग्रथितनवभवत्सुक्तिमुक्ताफलौघै  
रुद्यद्वैशद्यसद्यःपरिहृततिमिरैर्हारिणो हारिणोऽमी ।  
सन्तः सन्तोषवन्तो यतिवर किमतो मण्डनं पण्डितानां  
विद्या हृद्या स्वयं तान् शतमखमुखरान् वारयन्ती वृणीते ॥४०॥  
</details>


<details open><summary>विश्वास-प्रस्तुतिः</summary>

सन्तः सन्तोषपोषं दधतु तव कृताम्रायशोभैर्यशोभिः  
सौरालोकैरुलूका इव निखिलखला मोहमाहो वहन्तु ।  
धीरश्रीशङ्करार्यप्रणतिपरिणतिभ्रश्यदन्तर्दुरन्त -  
ध्वान्ताः सन्तो वयं तु प्रचुरतर निजानन्दसिन्धौ निमग्राः ॥४१॥  
</details>

<details><summary>मूलम्</summary>

सन्तः सन्तोषपोषं दधतु तव कृताम्रायशोभैर्यशोभिः  
सौरालोकैरुलूका इव निखिलखला मोहमाहो वहन्तु ।  
धीरश्रीशङ्करार्यप्रणतिपरिणतिभ्रश्यदन्तर्दुरन्त -  
ध्वान्ताः सन्तो वयं तु प्रचुरतर निजानन्दसिन्धौ निमग्राः ॥४१॥  
</details>


<details open><summary>विश्वास-प्रस्तुतिः</summary>

चिन्तासन्तानशाखी पदसरसिजयोर्वन्दनं नन्दनं ते  
सकल्पः कल्पवल्ली मनसि गुणनुतेर्वर्णना स्वर्णदीयम् ।  
स्वर्गो दृग्गोचरस्त्वत्पदभजनमतः संविचार्येदमार्या  
मन्यन्ते स्वर्गमन्यं तृणवदतिलघुं शकरार्य त्वदीयाः ॥४२॥  
</details>

<details><summary>मूलम्</summary>

चिन्तासन्तानशाखी पदसरसिजयोर्वन्दनं नन्दनं ते  
सकल्पः कल्पवल्ली मनसि गुणनुतेर्वर्णना स्वर्णदीयम् ।  
स्वर्गो दृग्गोचरस्त्वत्पदभजनमतः संविचार्येदमार्या  
मन्यन्ते स्वर्गमन्यं तृणवदतिलघुं शकरार्य त्वदीयाः ॥४२॥  
</details>


<details open><summary>विश्वास-प्रस्तुतिः</summary>

तद् अहं विसृज्य सुत-दार-गृहं  
द्रविणानि कर्म च गृहे विहितम् ।  
शरणं वृणोमि भगवच्चरणाव्  
अनुशाधि किङ्करम् अमुं कृपया ॥४३॥  
</details>

<details><summary>मूलम्</summary>

तदहं विसृज्य सुतदारगृहं द्रविणानि कर्म च गृहे विहितम् ।  
शरणं वृणोमि भगवच्चरणावनुशाधि किङ्करममुं कृपया ॥४३॥  
</details>


<details open><summary>विश्वास-प्रस्तुतिः</summary>

इति सूनृतोक्तिभिरुदीर्णगुणः सुधियाऽऽत्मवाननुजिघुक्षुरसौ ।  
समुदैक्षतास्य सहधर्मचरीं विदिताशया मुनिमवोचत सा ॥४४॥  
</details>

<details><summary>मूलम्</summary>

इति सूनृतोक्तिभिरुदीर्णगुणः सुधियाऽऽत्मवाननुजिघुक्षुरसौ ।  
समुदैक्षतास्य सहधर्मचरीं विदिताशया मुनिमवोचत सा ॥४४॥  
</details>


<details open><summary>विश्वास-प्रस्तुतिः</summary>

यतिपुण्डरीक तव वेद्मि मनो ननु पूर्वमेव विदितं च मया ।  
इह भावि तापसमुखादखिलं तदुदीर्यते श्रृणु ससभ्यजनः ॥४५॥  
</details>

<details><summary>मूलम्</summary>

यतिपुण्डरीक तव वेद्मि मनो ननु पूर्वमेव विदितं च मया ।  
इह भावि तापसमुखादखिलं तदुदीर्यते श्रृणु ससभ्यजनः ॥४५॥  
</details>


<details open><summary>विश्वास-प्रस्तुतिः</summary>

मयि जातु मातुरुपकण्ठजुषि प्रभया तडित्प्रतिभटोचजटः ।  
सितभूतिरुषितसमस्ततनुः श्रमणॊऽभ्ययादपरसूर्य इव ॥४६॥  
</details>

<details><summary>मूलम्</summary>

मयि जातु मातुरुपकण्ठजुषि प्रभया तडित्प्रतिभटोचजटः ।  
सितभूतिरुषितसमस्ततनुः श्रमणॊऽभ्ययादपरसूर्य इव ॥४६॥  
</details>


<details open><summary>विश्वास-प्रस्तुतिः</summary>

परिगृह्य पाद्यमुखयाऽर्हणया रचिताज्जलिर्नमितपूर्वतनुः ।  
जननी तदाऽऽत्तवरिवस्यममुं मुनिमन्वयुक्त मम भाव्यखिलम् ॥४७॥  
</details>

<details><summary>मूलम्</summary>

परिगृह्य पाद्यमुखयाऽर्हणया रचिताज्जलिर्नमितपूर्वतनुः ।  
जननी तदाऽऽत्तवरिवस्यममुं मुनिमन्वयुक्त मम भाव्यखिलम् ॥४७॥  
</details>


<details open><summary>विश्वास-प्रस्तुतिः</summary>

भगवन्न वेद्मि दुहिर्तुमम भाव्यखिलं च वेत्ति तपसा हि भवान् ।  
प्रणते जने हि सुधियः कथयन्त्यपि गोप्यमार्यसदृशाः कृपया ॥४८॥  
</details>

<details><summary>मूलम्</summary>

भगवन्न वेद्मि दुहिर्तुमम भाव्यखिलं च वेत्ति तपसा हि भवान् ।  
प्रणते जने हि सुधियः कथयन्त्यपि गोप्यमार्यसदृशाः कृपया ॥४८॥  
</details>


<details open><summary>विश्वास-प्रस्तुतिः</summary>

कियदायुरवाप्स्यति सुतान् कति वा दयितं कथविधमुपैष्यति च ।  
अथ च क्रतूनपि करिष्यति मे दुहिता प्रभूतधनधान्यवती ॥४९॥  
</details>

<details><summary>मूलम्</summary>

कियदायुरवाप्स्यति सुतान् कति वा दयितं कथविधमुपैष्यति च ।  
अथ च क्रतूनपि करिष्यति मे दुहिता प्रभूतधनधान्यवती ॥४९॥  
</details>


<details open><summary>विश्वास-प्रस्तुतिः</summary>

इति पृष्टभाविचरितः प्रसुवा क्षणमात्रमीलितविलोचनकः ।  
सकलं क्रमेण कथयन्निदमप्यपरं जगाद सुरहस्यमपि ॥५०॥  
</details>

<details><summary>मूलम्</summary>

इति पृष्टभाविचरितः प्रसुवा क्षणमात्रमीलितविलोचनकः ।  
सकलं क्रमेण कथयन्निदमप्यपरं जगाद सुरहस्यमपि ॥५०॥  
</details>


<details open><summary>विश्वास-प्रस्तुतिः</summary>

निगमाध्वनि प्रबलबाह्यमतैरमितैरधिक्षिति खिले द्रुहिणः ।  
पुनरुद्दिधीर्षुरवतीर्य खलु प्रतिभाति मण्डनकवीन्द्रमिषात् ॥५१॥  
</details>

<details><summary>मूलम्</summary>

निगमाध्वनि प्रबलबाह्यमतैरमितैरधिक्षिति खिले द्रुहिणः ।  
पुनरुद्दिधीर्षुरवतीर्य खलु प्रतिभाति मण्डनकवीन्द्रमिषात् ॥५१॥  
</details>


<details open><summary>विश्वास-प्रस्तुतिः</summary>

तमवाप्य रुद्रमिव साऽद्रिसुता दुहिता तवाच्युतमिवाब्धिसुता ।  
अनुरुपमाहृतसमस्तमखा ससुता भविष्यति चिरं मुदिता ॥५२॥  
</details>

<details><summary>मूलम्</summary>

तमवाप्य रुद्रमिव साऽद्रिसुता दुहिता तवाच्युतमिवाब्धिसुता ।  
अनुरुपमाहृतसमस्तमखा ससुता भविष्यति चिरं मुदिता ॥५२॥  
</details>


<details open><summary>विश्वास-प्रस्तुतिः</summary>

अथ नष्टमौपनिषदं प्रबलैः कुमतैः कृतान्तमिह साधयितुम् ।  
ननु मानुषं वपुरुपेत्य शिवः समलङ्करिष्यति धरां स्वपदैः ॥५३॥  
</details>

<details><summary>मूलम्</summary>

अथ नष्टमौपनिषदं प्रबलैः कुमतैः कृतान्तमिह साधयितुम् ।  
ननु मानुषं वपुरुपेत्य शिवः समलङ्करिष्यति धरां स्वपदैः ॥५३॥  
</details>


<details open><summary>विश्वास-प्रस्तुतिः</summary>

सह तेन वादमुपगम्य चिरं दुहितुः पतिस्तु यतिवेषजुषा ।  
विजितस्तमेव शरणं जगतां शरणं गमिष्यति विसृष्टगृहः ॥५४॥  
</details>

<details><summary>मूलम्</summary>

सह तेन वादमुपगम्य चिरं दुहितुः पतिस्तु यतिवेषजुषा ।  
विजितस्तमेव शरणं जगतां शरणं गमिष्यति विसृष्टगृहः ॥५४॥  
</details>


<details open><summary>विश्वास-प्रस्तुतिः</summary>

इति गामुदीर्य स मुनिः प्रययौ सकलं यथातथामभूच्च मम ।  
भवदीयशिष्यपदमस्य कथं वितथं भविष्यति मुनेर्वचसि ॥५५॥  
</details>

<details><summary>मूलम्</summary>

इति गामुदीर्य स मुनिः प्रययौ सकलं यथातथामभूच्च मम ।  
भवदीयशिष्यपदमस्य कथं वितथं भविष्यति मुनेर्वचसि ॥५५॥  
</details>


<details open><summary>विश्वास-प्रस्तुतिः</summary>

अपि तु त्वयाऽद्य **न समग्र-जितः**  
प्रथिताग्र-णीर् मम **पतिर्**, यद् अहम् ।  
वपुर् अर्धम् अस्य न जिता मतिमन्न्  
अपि **मां विजित्य कुरु शिष्यम्** इमम् ॥५६॥  
</details>

<details><summary>मूलम्</summary>

अपि तु त्वयाऽद्य न समग्रजितः प्रथिताग्रणीर्मम पतिर्यदहम् ।  
वपुरर्धमस्य न जिता मतिमन्नपि मां विजित्य कुरु शिष्यमिमम् ॥५६॥  
</details>


<details open><summary>विश्वास-प्रस्तुतिः</summary>

यदपि त्वमस्य जगतः प्रभवो ननु सर्वविच परमः पुरुषः ।  
तदपि त्वयैव सह वाद्कृते हृदयं बिभर्ति मम तूत्कलिकाम् ॥५७॥  
</details>

<details><summary>मूलम्</summary>

यदपि त्वमस्य जगतः प्रभवो ननु सर्वविच परमः पुरुषः ।  
तदपि त्वयैव सह वाद्कृते हृदयं बिभर्ति मम तूत्कलिकाम् ॥५७॥  
</details>


<details open><summary>विश्वास-प्रस्तुतिः</summary>

इति यायजऊकसहधर्मचरीकथितं वचोऽर्थद्वगर्ह्यपदम् ।  
मधुरं निशम्य मुदितः सुतरां प्रतिवक्तुमैहत यतिप्रवरः ॥५८॥  
</details>

<details><summary>मूलम्</summary>

इति यायजऊकसहधर्मचरीकथितं वचोऽर्थद्वगर्ह्यपदम् ।  
मधुरं निशम्य मुदितः सुतरां प्रतिवक्तुमैहत यतिप्रवरः ॥५८॥  
</details>


<details open><summary>विश्वास-प्रस्तुतिः</summary>

यदवादि कलहोत्सुकतां प्रतिपद्यते हृदयमित्यबले ।  
तदसाम्प्रतं न हि महायशसो महिलाजनेन कथयन्ति कथाम् ॥५९॥  
</details>

<details><summary>मूलम्</summary>

यदवादि कलहोत्सुकतां प्रतिपद्यते हृदयमित्यबले ।  
तदसाम्प्रतं न हि महायशसो महिलाजनेन कथयन्ति कथाम् ॥५९॥  
</details>


<details open><summary>विश्वास-प्रस्तुतिः</summary>

स्व-मतं प्रभेत्तुम् इह यो यतते  
स वधू-जनो ऽस्तु यदि वाऽस्त्व् इतरः ।  
यतितव्यम् एव खलु तस्य जये  
निज-पक्ष-रक्षण-परैर् भगवन् ॥६०॥  
</details>

<details><summary>मूलम्</summary>

स्वमतं प्रभेत्तुमिह यो यतते स वधूजनोऽस्तु यदि वाऽस्त्वितरः ।  
यतितव्यमेव खलु तस्य जये निजपक्षरक्षणपरैर्भगवन् ॥६०॥  
</details>


<details open><summary>विश्वास-प्रस्तुतिः</summary>

अत एव गार्ग्यभिधया कलहं सह याज्ञवल्क्यमुनिराडकरोत् ।  
जनकस्तथा सुलभयाऽबलया किममी भवन्ति न यशोनिधयः ॥६१॥  
</details>

<details><summary>मूलम्</summary>

अत एव गार्ग्यभिधया कलहं सह याज्ञवल्क्यमुनिराडकरोत् ।  
जनकस्तथा सुलभयाऽबलया किममी भवन्ति न यशोनिधयः ॥६१॥  
</details>


<details open><summary>विश्वास-प्रस्तुतिः</summary>

इति युक्तिमद्रदितमाकलयन्मुदितान्तरः श्रुतिसरिज्जलघिः ।  
स तया विवादमधिदेवतया वचसामियेष विदुषां सदसि ॥६२॥  
</details>

<details><summary>मूलम्</summary>

इति युक्तिमद्रदितमाकलयन्मुदितान्तरः श्रुतिसरिज्जलघिः ।  
स तया विवादमधिदेवतया वचसामियेष विदुषां सदसि ॥६२॥  
</details>


<details open><summary>विश्वास-प्रस्तुतिः</summary>

अथ सा कथा प्रववृत्ते स्म तयोरुभयोः परस्प्रजयोत्सुकयोः ।  
मतिचातुरीरचितशब्दझरी श्रुतिविस्मयीकृतविचक्षणयोः ॥६३॥  
</details>

<details><summary>मूलम्</summary>

अथ सा कथा प्रववृत्ते स्म तयोरुभयोः परस्प्रजयोत्सुकयोः ।  
मतिचातुरीरचितशब्दझरी श्रुतिविस्मयीकृतविचक्षणयोः ॥६३॥  
</details>


<details open><summary>विश्वास-प्रस्तुतिः</summary>

अनयोर्विचित्रपदयुक्तिभरैर्निशमय्य सङ्कथनमाकलितम् ।  
न फणीशमयतुलयन्न पपीं न गुरुं कविं किमपरं जगति ॥६४॥  
</details>

<details><summary>मूलम्</summary>

अनयोर्विचित्रपदयुक्तिभरैर्निशमय्य सङ्कथनमाकलितम् ।  
न फणीशमयतुलयन्न पपीं न गुरुं कविं किमपरं जगति ॥६४॥  
</details>


<details open><summary>विश्वास-प्रस्तुतिः</summary>

न दिवा न निश्यपि च वादकथा विरराम नैयमिककालमृते ।  
इति जल्पतोः सममनल्पधियोर्दिवसाश्च सप्त दश चात्यगमन् ॥६५॥  
</details>

<details><summary>मूलम्</summary>

न दिवा न निश्यपि च वादकथा विरराम नैयमिककालमृते ।  
इति जल्पतोः सममनल्पधियोर्दिवसाश्च सप्त दश चात्यगमन् ॥६५॥  
</details>


<details open><summary>विश्वास-प्रस्तुतिः</summary>

अथ शारदाऽकृतसन्न्यसनो नियमैः परैरविधुरश्च सदा ।  
तमजय्यमात्मनि विचिन्त्य मुनिं पुनरप्यचिन्तयदिदं तरसा ॥६६॥  
</details>

<details><summary>मूलम्</summary>

अथ शारदाऽकृतसन्न्यसनो नियमैः परैरविधुरश्च सदा ।  
तमजय्यमात्मनि विचिन्त्य मुनिं पुनरप्यचिन्तयदिदं तरसा ॥६६॥  
</details>


<details open><summary>विश्वास-प्रस्तुतिः</summary>

अतिबाल्य एव कृतसन्न्यसनो नियमैः परैरविधुरश्च सदा ।  
मदनागमेष्वकृतबुद्धिरसौ तदनेन सम्प्रति जयेयमहम् ॥६७॥  
</details>

<details><summary>मूलम्</summary>

अतिबाल्य एव कृतसन्न्यसनो नियमैः परैरविधुरश्च सदा ।  
मदनागमेष्वकृतबुद्धिरसौ तदनेन सम्प्रति जयेयमहम् ॥६७॥  
</details>


<details open><summary>विश्वास-प्रस्तुतिः</summary>

इति सम्प्रधार्य पुनरप्यमुना कथने प्रसङ्गमथ सङ्गतितः ।  
यमिनं सदस्यमुमपृच्छदसौ कुसुमास्त्रशास्त्रहृदयं विदुषी ॥६८॥  
</details>

<details><summary>मूलम्</summary>

इति सम्प्रधार्य पुनरप्यमुना कथने प्रसङ्गमथ सङ्गतितः ।  
यमिनं सदस्यमुमपृच्छदसौ कुसुमास्त्रशास्त्रहृदयं विदुषी ॥६८॥  
</details>


<details open><summary>विश्वास-प्रस्तुतिः</summary>

कलाः कियन्त्यो वद पुष्प-धन्वनः  
किम्-आत्मिकाः, किञ् च पदं समाश्रिताः ।  
पूर्वे च पक्षे कथम् अन्यथा स्थितिः,  
कथं युवत्यां, कथम् एव पूरुषे ॥  
</details>

<details><summary>मूलम्</summary>

कलाः कियन्त्यो वद पुष्पधन्वनः किमात्मिकाः किञ्च पदं समाश्रिताः ।  
पूर्वे च पक्षे कथमन्यथा स्थितिः कथं युवत्यां कथमेव पूरुषे ॥  
</details>


<details open><summary>विश्वास-प्रस्तुतिः</summary>

नेतीरितः किञ्चिदुवाच शकरो विचिन्तयन्नत्र चिरं विचक्षणः ।  
तासामनुक्तौ भविताऽल्पवेदिता भवेत्तदुक्तौ मम धर्मसङ्क्षयः ॥७०॥  
</details>

<details><summary>मूलम्</summary>

नेतीरितः किञ्चिदुवाच शकरो विचिन्तयन्नत्र चिरं विचक्षणः ।  
तासामनुक्तौ भविताऽल्पवेदिता भवेत्तदुक्तौ मम धर्मसङ्क्षयः ॥७०॥  
</details>


<details open><summary>विश्वास-प्रस्तुतिः</summary>

इति संविचिन्त्य स हृदाऽऽशु तदाऽनवबुद्धपुष्पशरशास्त्र इव ।  
विदितागमोऽपि सुरिरक्षयिषुर्नियमं जगाद व्रतिनाम् ॥७१॥  
</details>

<details><summary>मूलम्</summary>

इति संविचिन्त्य स हृदाऽऽशु तदाऽनवबुद्धपुष्पशरशास्त्र इव ।  
विदितागमोऽपि सुरिरक्षयिषुर्नियमं जगाद व्रतिनाम् ॥७१॥  
</details>


<details open><summary>विश्वास-प्रस्तुतिः</summary>

इह मासमात्रवधिः क्रियतामनुमन्यते हि दिवसस्य गणः ।  
तदनन्तरं सुदति हास्यासि भोः कुसुमास्त्रनिपुणत्वमपि ॥७२॥  
</details>

<details><summary>मूलम्</summary>

इह मासमात्रवधिः क्रियतामनुमन्यते हि दिवसस्य गणः ।  
तदनन्तरं सुदति हास्यासि भोः कुसुमास्त्रनिपुणत्वमपि ॥७२॥  
</details>


<details open><summary>विश्वास-प्रस्तुतिः</summary>

उररीकृते सति तथेति तयाऽऽक्रमते स्म योगिमृगराड् गगनम् ।  
श्रुतविग्रहः श्रुतविनेययुतो दधदभ्रचारमथ योगदृशा ॥७३॥  
</details>

<details><summary>मूलम्</summary>

उररीकृते सति तथेति तयाऽऽक्रमते स्म योगिमृगराड् गगनम् ।  
श्रुतविग्रहः श्रुतविनेययुतो दधदभ्रचारमथ योगदृशा ॥७३॥  
</details>


<details open><summary>विश्वास-प्रस्तुतिः</summary>

स ददर्श कुत्रचिदमर्त्यमिव त्रिदिवच्युतं विगतसत्त्वमपि ।  
मनुजेश्वरं परिवृत्तं प्रलपत्प्रमदाभिरार्तिमदमात्यजनम् ॥७४॥  
</details>

<details><summary>मूलम्</summary>

स ददर्श कुत्रचिदमर्त्यमिव त्रिदिवच्युतं विगतसत्त्वमपि ।  
मनुजेश्वरं परिवृत्तं प्रलपत्प्रमदाभिरार्तिमदमात्यजनम् ॥७४॥  
</details>


<details open><summary>विश्वास-प्रस्तुतिः</summary>

अथो निशाखेटवशादटव्यां मूले तरोर्मोहवशात्परासुम् ।  
तं वीक्ष्य मार्गेऽमरुकं नृपालं सनन्दनं प्राह स संयमीन्द्रः ॥७५॥  
</details>

<details><summary>मूलम्</summary>

अथो निशाखेटवशादटव्यां मूले तरोर्मोहवशात्परासुम् ।  
तं वीक्ष्य मार्गेऽमरुकं नृपालं सनन्दनं प्राह स संयमीन्द्रः ॥७५॥  
</details>


<details open><summary>विश्वास-प्रस्तुतिः</summary>

सौन्दर्यसौभाग्यनिकेतसीमाः परः शता यस्य पयोरुहाक्ष्यः ।  
स एव रजाऽमरुकाभिधानः शेते गतासुः श्रमतो धरण्याम् ॥७६॥  
</details>

<details><summary>मूलम्</summary>

सौन्दर्यसौभाग्यनिकेतसीमाः परः शता यस्य पयोरुहाक्ष्यः ।  
स एव रजाऽमरुकाभिधानः शेते गतासुः श्रमतो धरण्याम् ॥७६॥  
</details>


<details open><summary>विश्वास-प्रस्तुतिः</summary>

प्रविश्य कायं तमिमं परासोनृपस्य राज्येऽस्य सुतं निवेश्य ।  
योगानुभावात्पुनरप्युपैतुमुत्कण्ठते मानसमस्मदीयम् ॥७७॥  
</details>

<details><summary>मूलम्</summary>

प्रविश्य कायं तमिमं परासोनृपस्य राज्येऽस्य सुतं निवेश्य ।  
योगानुभावात्पुनरप्युपैतुमुत्कण्ठते मानसमस्मदीयम् ॥७७॥  
</details>


<details open><summary>विश्वास-प्रस्तुतिः</summary>

अन्यादृशानामदसीयनानाकुशेशयाक्षीकिलकिश्चितानाम् ।  
सर्वज्ञतानिर्वहणाय सोऽहं साक्षित्वमप्याश्रयितुं समीहे ॥७८॥  
</details>

<details><summary>मूलम्</summary>

अन्यादृशानामदसीयनानाकुशेशयाक्षीकिलकिश्चितानाम् ।  
सर्वज्ञतानिर्वहणाय सोऽहं साक्षित्वमप्याश्रयितुं समीहे ॥७८॥  
</details>


<details open><summary>विश्वास-प्रस्तुतिः</summary>

इत्यूचिवांसं यतितल्लजं तं सनन्दनः प्राह ससान्त्वमेनम् ।  
सर्वज्ञ नैवाविदितं तवास्ति तथाऽपि भक्तिर्मुखरं तनोति ॥७९॥  
</details>

<details><summary>मूलम्</summary>

इत्यूचिवांसं यतितल्लजं तं सनन्दनः प्राह ससान्त्वमेनम् ।  
सर्वज्ञ नैवाविदितं तवास्ति तथाऽपि भक्तिर्मुखरं तनोति ॥७९॥  
</details>


<details open><summary>विश्वास-प्रस्तुतिः</summary>

मत्स्येन्द्रनामा हि पुरा महात्मा गोरक्षमादिश्य निजाडगुप्त्यै ।  
नृपस्य कस्यापि तनुं परासोः प्रविश्य तत्पत्तनमाससाद ॥८०॥  
</details>

<details><summary>मूलम्</summary>

मत्स्येन्द्रनामा हि पुरा महात्मा गोरक्षमादिश्य निजाडगुप्त्यै ।  
नृपस्य कस्यापि तनुं परासोः प्रविश्य तत्पत्तनमाससाद ॥८०॥  
</details>


<details open><summary>विश्वास-प्रस्तुतिः</summary>

भद्रासनाध्यासिनि योगिवर्ये भद्राण्यनिद्राण्यभवन्प्रजानाम् ।  
ववर्ष कालेषु वलाहकोऽपि सस्यानि चाशास्यफलान्यभूवन् ॥८१॥  
</details>

<details><summary>मूलम्</summary>

भद्रासनाध्यासिनि योगिवर्ये भद्राण्यनिद्राण्यभवन्प्रजानाम् ।  
ववर्ष कालेषु वलाहकोऽपि सस्यानि चाशास्यफलान्यभूवन् ॥८१॥  
</details>


<details open><summary>विश्वास-प्रस्तुतिः</summary>

विज्ञाय विज्ञा; सचिवा नृपस्य काये प्रविष्टं कमपीह दिव्यम् ।  
समादिशन्नाजसरोरुहाक्षीः सर्वात्मना तस्य वशीक्रियायै ॥८२॥  
</details>

<details><summary>मूलम्</summary>

विज्ञाय विज्ञा; सचिवा नृपस्य काये प्रविष्टं कमपीह दिव्यम् ।  
समादिशन्नाजसरोरुहाक्षीः सर्वात्मना तस्य वशीक्रियायै ॥८२॥  
</details>


<details open><summary>विश्वास-प्रस्तुतिः</summary>

सङ्गीतलास्याभिनयादिकेषु संसक्तचेता ललितेषु तासाम् ।  
स एष विस्मृत्य पुनः समाधिं सर्वात्मना प्राकृतवद्वभूव ॥८३॥  
</details>

<details><summary>मूलम्</summary>

सङ्गीतलास्याभिनयादिकेषु संसक्तचेता ललितेषु तासाम् ।  
स एष विस्मृत्य पुनः समाधिं सर्वात्मना प्राकृतवद्वभूव ॥८३॥  
</details>


<details open><summary>विश्वास-प्रस्तुतिः</summary>

गोरक्ष एषोऽथ गुरोः प्रवृत्तिं विज्ञाय रक्षन् बहुधाऽस्य देहम् ।  
निशान्तकान्तानटनोपदेष्टा नितान्तमस्याभवदन्तरडः ॥८४॥  
</details>

<details><summary>मूलम्</summary>

गोरक्ष एषोऽथ गुरोः प्रवृत्तिं विज्ञाय रक्षन् बहुधाऽस्य देहम् ।  
निशान्तकान्तानटनोपदेष्टा नितान्तमस्याभवदन्तरडः ॥८४॥  
</details>


<details open><summary>विश्वास-प्रस्तुतिः</summary>

तत्रैकदा तत्त्वनिबोधनेन निवृत्तरागं निजदेशिकं सः ।  
योगानुपूर्वीमुपदिश्य निन्ये यथापुरं प्राक्तनमेव देहम् ॥८५॥  
</details>

<details><summary>मूलम्</summary>

तत्रैकदा तत्त्वनिबोधनेन निवृत्तरागं निजदेशिकं सः ।  
योगानुपूर्वीमुपदिश्य निन्ये यथापुरं प्राक्तनमेव देहम् ॥८५॥  
</details>


<details open><summary>विश्वास-प्रस्तुतिः</summary>

हन्तेदृशोऽयं विषयानुरागः किञ्चोर्ध्वरेतोव्रतखण्डनेन ।  
किं नोदयेत्किल्बिषमुल्बणं ते कृत्यं भवानेव कृतीं विवेक्तुम् ॥८६॥  
</details>

<details><summary>मूलम्</summary>

हन्तेदृशोऽयं विषयानुरागः किञ्चोर्ध्वरेतोव्रतखण्डनेन ।  
किं नोदयेत्किल्बिषमुल्बणं ते कृत्यं भवानेव कृतीं विवेक्तुम् ॥८६॥  
</details>


<details open><summary>विश्वास-प्रस्तुतिः</summary>

व्रतमस्मदीयमतुलं क महत क च कामशास्त्रमतिगर्ह्यमिदम् ।  
तदपीष्यते भगवतैव यदि ह्यनवस्थितं जगदिहैव भवेत् ॥८७॥  
</details>

<details><summary>मूलम्</summary>

व्रतमस्मदीयमतुलं क महत क च कामशास्त्रमतिगर्ह्यमिदम् ।  
तदपीष्यते भगवतैव यदि ह्यनवस्थितं जगदिहैव भवेत् ॥८७॥  
</details>


<details open><summary>विश्वास-प्रस्तुतिः</summary>

अधिमेदिनि प्रथयितुं शिथिलं धृतककणस्य यतिधर्ममिमम् ।  
भवतः किमस्त्यविदितं तदपि प्रणयान्मयोदितमिदं भगवन् ॥८८॥  
</details>

<details><summary>मूलम्</summary>

अधिमेदिनि प्रथयितुं शिथिलं धृतककणस्य यतिधर्ममिमम् ।  
भवतः किमस्त्यविदितं तदपि प्रणयान्मयोदितमिदं भगवन् ॥८८॥  
</details>


<details open><summary>विश्वास-प्रस्तुतिः</summary>

स निशम्य पद्मचरणस्य गिरं गिरति स्म गीष्पतिसमप्रतिभः ।  
अविगीतमेव भवता फणितं श्रृणु सौम्य वच्मि परमार्थमिदम् ॥८९॥  
</details>

<details><summary>मूलम्</summary>

स निशम्य पद्मचरणस्य गिरं गिरति स्म गीष्पतिसमप्रतिभः ।  
अविगीतमेव भवता फणितं श्रृणु सौम्य वच्मि परमार्थमिदम् ॥८९॥  
</details>


<details open><summary>विश्वास-प्रस्तुतिः</summary>

असडिनो न प्रभवन्ति कामा हरेरिवाभीरवधूसखस्य ।  
वज्रोलियोगप्रतिभूः स एष वत्सावकीर्णित्वविपर्ययो न ः ॥९०॥  
</details>

<details><summary>मूलम्</summary>

असडिनो न प्रभवन्ति कामा हरेरिवाभीरवधूसखस्य ।  
वज्रोलियोगप्रतिभूः स एष वत्सावकीर्णित्वविपर्ययो न ः ॥९०॥  
</details>


<details open><summary>विश्वास-प्रस्तुतिः</summary>

सकल्प एवाखिलकाममूलं स एव मे नास्ति समस्य विष्णोः ।  
तन्मूलहानौ भवपाशनाशः कर्तुः सदा स्याद्भवदोषदृष्टेः ॥९१॥  
</details>

<details><summary>मूलम्</summary>

सकल्प एवाखिलकाममूलं स एव मे नास्ति समस्य विष्णोः ।  
तन्मूलहानौ भवपाशनाशः कर्तुः सदा स्याद्भवदोषदृष्टेः ॥९१॥  
</details>


<details open><summary>विश्वास-प्रस्तुतिः</summary>

अविचार्य यस्तु वपुराद्यहमित्यभिमन्यते जडमितः सुदृढम् ।  
तमबुद्धतत्त्वमधिकृत्य विधिप्रतिषेधशास्त्रमखिलं सफलम् ॥९२॥  
</details>

<details><summary>मूलम्</summary>

अविचार्य यस्तु वपुराद्यहमित्यभिमन्यते जडमितः सुदृढम् ।  
तमबुद्धतत्त्वमधिकृत्य विधिप्रतिषेधशास्त्रमखिलं सफलम् ॥९२॥  
</details>


<details open><summary>विश्वास-प्रस्तुतिः</summary>

कृतधीस्त्वनाश्रममवर्णमजात्यवबोधमात्रमजमेकरसम् ।  
स्वतयाऽवगत्य न भजेन्निवसन्निगमस्य मूर्घ्रि विधिकिकरताम् ॥९३॥  
</details>

<details><summary>मूलम्</summary>

कृतधीस्त्वनाश्रममवर्णमजात्यवबोधमात्रमजमेकरसम् ।  
स्वतयाऽवगत्य न भजेन्निवसन्निगमस्य मूर्घ्रि विधिकिकरताम् ॥९३॥  
</details>


<details open><summary>विश्वास-प्रस्तुतिः</summary>

कलशादि मृत्प्रभवमस्ति यथा मृदमन्तरा न जगदेवमिदम् ।  
परमात्मजन्यमपि तेन विना समयत्रयेऽपि न समस्तिं खलु ॥९४॥  
</details>

<details><summary>मूलम्</summary>

कलशादि मृत्प्रभवमस्ति यथा मृदमन्तरा न जगदेवमिदम् ।  
परमात्मजन्यमपि तेन विना समयत्रयेऽपि न समस्तिं खलु ॥९४॥  
</details>


<details open><summary>विश्वास-प्रस्तुतिः</summary>

कथमज्यते जगदशेषमिदं कलयन्मृषेति हृदि कर्मफलैः ।  
न फलाय हि स्वपनकालकृतं सुकृतादि जात्वनृतबुद्धिहतम् ॥९५॥  
</details>

<details><summary>मूलम्</summary>

कथमज्यते जगदशेषमिदं कलयन्मृषेति हृदि कर्मफलैः ।  
न फलाय हि स्वपनकालकृतं सुकृतादि जात्वनृतबुद्धिहतम् ॥९५॥  
</details>


<details open><summary>विश्वास-प्रस्तुतिः</summary>

तदयं करोतु हयमेधशतान्यमितानि विप्रहननान्यथवा ।  
परमार्थविन्न सुकृतैर्दुरितैरपि लिप्यतेऽस्तमितकर्तृतया ॥९६॥  
</details>

<details><summary>मूलम्</summary>

तदयं करोतु हयमेधशतान्यमितानि विप्रहननान्यथवा ।  
परमार्थविन्न सुकृतैर्दुरितैरपि लिप्यतेऽस्तमितकर्तृतया ॥९६॥  
</details>


<details open><summary>विश्वास-प्रस्तुतिः</summary>

अवधीत्तिशीर्षमददाच यतीन् वृकमण्डलाय कुपितः शतशः ।  
बत लोमहानिरपि तेन कृता न शतक्रतोरिति हि बह् वृचगीः ॥९७॥  
</details>

<details><summary>मूलम्</summary>

अवधीत्तिशीर्षमददाच यतीन् वृकमण्डलाय कुपितः शतशः ।  
बत लोमहानिरपि तेन कृता न शतक्रतोरिति हि बह् वृचगीः ॥९७॥  
</details>


<details open><summary>विश्वास-प्रस्तुतिः</summary>

बहुदक्षिणैरयजत क्रतुभिर्विबुधानतर्पयदसङ्ख्यधनैः ।  
जनकस्तथाऽप्यभयमाप परं न तु देहयोगमिति काण्ववचः ॥९८॥  
</details>

<details><summary>मूलम्</summary>

बहुदक्षिणैरयजत क्रतुभिर्विबुधानतर्पयदसङ्ख्यधनैः ।  
जनकस्तथाऽप्यभयमाप परं न तु देहयोगमिति काण्ववचः ॥९८॥  
</details>


<details open><summary>विश्वास-प्रस्तुतिः</summary>

न विहीयतेऽहिरिपुवद्दुरितैर्न च वर्धते जनकवत्सुकृतैः ।  
न स तापमेत्यकरवं दुरितं किमहं न साध्वकरवं त्विति च ॥९९॥  
</details>

<details><summary>मूलम्</summary>

न विहीयतेऽहिरिपुवद्दुरितैर्न च वर्धते जनकवत्सुकृतैः ।  
न स तापमेत्यकरवं दुरितं किमहं न साध्वकरवं त्विति च ॥९९॥  
</details>


<details open><summary>विश्वास-प्रस्तुतिः</summary>

तदनडशास्त्रपरिशीलनमप्यमुनैव सौम्य करणेन कृतम् ।  
न हि दोषकृत्तदपि शिष्टसरण्यवनार्थमन्यवपुरेत्य यते ॥१००॥  
</details>

<details><summary>मूलम्</summary>

तदनडशास्त्रपरिशीलनमप्यमुनैव सौम्य करणेन कृतम् ।  
न हि दोषकृत्तदपि शिष्टसरण्यवनार्थमन्यवपुरेत्य यते ॥१००॥  
</details>


<details open><summary>विश्वास-प्रस्तुतिः</summary>

इति सत्कथाः स कथनीययशा भवभीतिभज्जनकरीः कययन ।  
सुदुरासदं चरणचारिजनैर्गिरिश्रृडमेत्य पुनरेव जगौ ॥१०१॥  
</details>

<details><summary>मूलम्</summary>

इति सत्कथाः स कथनीययशा भवभीतिभज्जनकरीः कययन ।  
सुदुरासदं चरणचारिजनैर्गिरिश्रृडमेत्य पुनरेव जगौ ॥१०१॥  
</details>


<details open><summary>विश्वास-प्रस्तुतिः</summary>

अधिसानु पश्यत विभाति गुहा पुरतः शिला समतला विपुला ।  
सरसी च तत्परिसरेऽच्छजला फलभारनम्रतरुरम्यतटा ॥१०२॥  
</details>

<details><summary>मूलम्</summary>

अधिसानु पश्यत विभाति गुहा पुरतः शिला समतला विपुला ।  
सरसी च तत्परिसरेऽच्छजला फलभारनम्रतरुरम्यतटा ॥१०२॥  
</details>


<details open><summary>विश्वास-प्रस्तुतिः</summary>

परिपाल्यतामिह वसद्भिरिदं वपुरप्रमादमनवद्यगुणाः ।  
अहमास्थितस्तदुचितं करणं कलयामि यावदसमेषुकलाम् ॥१०३॥  
</details>

<details><summary>मूलम्</summary>

परिपाल्यतामिह वसद्भिरिदं वपुरप्रमादमनवद्यगुणाः ।  
अहमास्थितस्तदुचितं करणं कलयामि यावदसमेषुकलाम् ॥१०३॥  
</details>


<details open><summary>विश्वास-प्रस्तुतिः</summary>

इति शिष्यवर्गमनुशास्य यतिप्रवरो विसृष्टकरणोऽधिगुहम् ।  
महिपस्य वर्ष्म गुरुयोगबलोऽविशदातिवाहिकशरीरयुतः ॥१०४॥  
</details>

<details><summary>मूलम्</summary>

इति शिष्यवर्गमनुशास्य यतिप्रवरो विसृष्टकरणोऽधिगुहम् ।  
महिपस्य वर्ष्म गुरुयोगबलोऽविशदातिवाहिकशरीरयुतः ॥१०४॥  
</details>


<details open><summary>विश्वास-प्रस्तुतिः</summary>

अडुष्ठमारभ्य समीरणं नयन् करन्ध्रमार्गाद्वहिरेत्य योगवित् ।  
करन्ध्रमार्गेण शनैः प्रविष्टवान् मृतस्य यावचरणाग्रमेकधीः ॥१०५॥  
</details>

<details><summary>मूलम्</summary>

अडुष्ठमारभ्य समीरणं नयन् करन्ध्रमार्गाद्वहिरेत्य योगवित् ।  
करन्ध्रमार्गेण शनैः प्रविष्टवान् मृतस्य यावचरणाग्रमेकधीः ॥१०५॥  
</details>


<details open><summary>विश्वास-प्रस्तुतिः</summary>

गात्रं गतासोर्वसुधाधिपस्य शनैः समास्पन्दत हृत्प्रदेशे ।  
तथोदमीलन्नयनं क्रमेण तथोदतिष्ठत्स यथापुरैव ॥१०६॥  
</details>

<details><summary>मूलम्</summary>

गात्रं गतासोर्वसुधाधिपस्य शनैः समास्पन्दत हृत्प्रदेशे ।  
तथोदमीलन्नयनं क्रमेण तथोदतिष्ठत्स यथापुरैव ॥१०६॥  
</details>


<details open><summary>विश्वास-प्रस्तुतिः</summary>

आदौ तदडमुदयन्मुखकान्ति पश्चान्नासान्तनिर्यदनिलं शनकैः परस्तात् ।  
उन्मीलदङ्घ्रिचलनं तदनुद्यदक्षिव्याकोचमुत्थितमुपात्तबलं क्रमेण ॥१०७॥  
</details>

<details><summary>मूलम्</summary>

आदौ तदडमुदयन्मुखकान्ति पश्चान्नासान्तनिर्यदनिलं शनकैः परस्तात् ।  
उन्मीलदङ्घ्रिचलनं तदनुद्यदक्षिव्याकोचमुत्थितमुपात्तबलं क्रमेण ॥१०७॥  
</details>


<details open><summary>विश्वास-प्रस्तुतिः</summary>

तं प्राप्तजीवमुपलभ्य पतिं प्रभूतहर्षस्वनाः प्रमुदिताननपकजास्ता ः ।  
नार्यो विरेजुररुणोदयसम्प्रफुल्लपद्माः ससारसरवा इव वारिजिन्यः ॥१०८॥  
</details>

<details><summary>मूलम्</summary>

तं प्राप्तजीवमुपलभ्य पतिं प्रभूतहर्षस्वनाः प्रमुदिताननपकजास्ता ः ।  
नार्यो विरेजुररुणोदयसम्प्रफुल्लपद्माः ससारसरवा इव वारिजिन्यः ॥१०८॥  
</details>


<details open><summary>विश्वास-प्रस्तुतिः</summary>

हर्ष तासामुदितमतुलं वीक्ष्य वामेक्षणाना -  
मात्तप्राणं नृपमपि महामात्यमुख्याः प्रहृष्टाः ।  
दध्मुः शखान् पणवपटहान् दुन्दुभीश्चाभिजघ्नु -  
स्तेषां घोषाः सपदि बधिरिचक्रिरे द्यां भुवं च ॥१०९॥  
</details>

<details><summary>मूलम्</summary>

हर्ष तासामुदितमतुलं वीक्ष्य वामेक्षणाना -  
मात्तप्राणं नृपमपि महामात्यमुख्याः प्रहृष्टाः ।  
दध्मुः शखान् पणवपटहान् दुन्दुभीश्चाभिजघ्नु -  
स्तेषां घोषाः सपदि बधिरिचक्रिरे द्यां भुवं च ॥१०९॥  
</details>


<details open><summary>विश्वास-प्रस्तुतिः</summary>

इति श्रीमाधवीये तत्सार्वज्ञ्योपायगोचरः ।  
सङ्क्षेपशकरजये सर्गोऽयं नवमोऽभवत् ॥९॥  
</details>

<details><summary>मूलम्</summary>

इति श्रीमाधवीये तत्सार्वज्ञ्योपायगोचरः ।  
सङ्क्षेपशकरजये सर्गोऽयं नवमोऽभवत् ॥९॥  
</details>
आदितः श्लोकाः १०२९  
    
