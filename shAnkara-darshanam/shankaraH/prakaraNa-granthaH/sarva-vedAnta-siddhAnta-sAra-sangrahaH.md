+++
title = "सर्व-वेदान्त-सिद्धान्त-सार-सङ्ग्रहः"
+++


<details open><summary>विश्वास-प्रस्तुतिः</summary>

अखण्डानन्दसन्दोहो वन्दनाद्यस्य जायते ।  
गोविन्दं तमहं वन्दे चिदानन्दतनुं गुरुम् ॥ १ ॥
</details>

<details><summary>मूलम्</summary>

अखण्डानन्दसन्दोहो वन्दनाद्यस्य जायते ।  
गोविन्दं तमहं वन्दे चिदानन्दतनुं गुरुम् ॥ १ ॥
</details>

<details open><summary>विश्वास-प्रस्तुतिः</summary>

अखण्डं सच्चिदानन्दमवाङ्मनसगोचरम् ।  
आत्मानमखिलाधारमाश्रयेऽभीष्टसिद्धये ॥ २ ॥
</details>

<details><summary>मूलम्</summary>

अखण्डं सच्चिदानन्दमवाङ्मनसगोचरम् ।  
आत्मानमखिलाधारमाश्रयेऽभीष्टसिद्धये ॥ २ ॥
</details>

<details open><summary>विश्वास-प्रस्तुतिः</summary>

यदालम्बो दरं हन्ति सतां प्रत्यूहसम्भवम् ।  
तदालम्बे दयालम्बं लम्बोदरपदाम्बुजम् ॥ ३ ॥
</details>

<details><summary>मूलम्</summary>

यदालम्बो दरं हन्ति सतां प्रत्यूहसम्भवम् ।  
तदालम्बे दयालम्बं लम्बोदरपदाम्बुजम् ॥ ३ ॥
</details>

<details open><summary>विश्वास-प्रस्तुतिः</summary>

वेदान्तशास्त्रसिद्धान्तसारसङ्ग्रह उच्यते ।  
प्रेक्षावतां मुमुक्षूणां सुखबोधोपपत्तये ॥ ४ ॥
</details>

<details><summary>मूलम्</summary>

वेदान्तशास्त्रसिद्धान्तसारसङ्ग्रह उच्यते ।  
प्रेक्षावतां मुमुक्षूणां सुखबोधोपपत्तये ॥ ४ ॥
</details>

<details open><summary>विश्वास-प्रस्तुतिः</summary>

अस्य शास्त्रानुसारित्वादनुबन्धचतुष्टयम् ।  
यदेव मूलं शास्त्रस्य निर्दिष्टं तदिहोच्यते ॥ ५ ॥
</details>

<details><summary>मूलम्</summary>

अस्य शास्त्रानुसारित्वादनुबन्धचतुष्टयम् ।  
यदेव मूलं शास्त्रस्य निर्दिष्टं तदिहोच्यते ॥ ५ ॥
</details>

<details open><summary>विश्वास-प्रस्तुतिः</summary>

अधिकारी च विषयः सम्बन्धश्च प्रयोजनम् ।  
शास्त्रारम्भफलं प्राहुरनुबन्धचतुष्टयम् ॥ ६ ॥
</details>

<details><summary>मूलम्</summary>

अधिकारी च विषयः सम्बन्धश्च प्रयोजनम् ।  
शास्त्रारम्भफलं प्राहुरनुबन्धचतुष्टयम् ॥ ६ ॥
</details>

<details open><summary>विश्वास-प्रस्तुतिः</summary>

चतुर्भिः साधनैः सम्यक्सम्पन्नो युक्तिदक्षिणः ।  
मेधावी पुरुषो विद्वानधिकार्यत्र सम्मतः ॥ ७ ॥
</details>

<details><summary>मूलम्</summary>

चतुर्भिः साधनैः सम्यक्सम्पन्नो युक्तिदक्षिणः ।  
मेधावी पुरुषो विद्वानधिकार्यत्र सम्मतः ॥ ७ ॥
</details>

<details open><summary>विश्वास-प्रस्तुतिः</summary>

विषयः शुद्धचैतन्यं जीवब्रह्मैक्यलक्षणम् ।  
यत्रैव दृश्यते सर्ववेदान्तानां समन्वयः ॥ ८ ॥
</details>

<details><summary>मूलम्</summary>

विषयः शुद्धचैतन्यं जीवब्रह्मैक्यलक्षणम् ।  
यत्रैव दृश्यते सर्ववेदान्तानां समन्वयः ॥ ८ ॥
</details>

<details open><summary>विश्वास-प्रस्तुतिः</summary>

एतदैक्यप्रमेयस्य प्रमाणस्यापि च श्रुतेः ।  
सम्बन्धः कथ्यते सद्भिर्बोध्यबोधकलक्षणः ॥ ९ ॥
</details>

<details><summary>मूलम्</summary>

एतदैक्यप्रमेयस्य प्रमाणस्यापि च श्रुतेः ।  
सम्बन्धः कथ्यते सद्भिर्बोध्यबोधकलक्षणः ॥ ९ ॥
</details>

<details open><summary>विश्वास-प्रस्तुतिः</summary>

ब्रह्मात्मैकत्वविज्ञानं सन्तः प्राहुः प्रयोजनम् ।  
येन निःशेषसंसारबन्धात्सद्यः प्रमुच्यते ॥ १० ॥
</details>

<details><summary>मूलम्</summary>

ब्रह्मात्मैकत्वविज्ञानं सन्तः प्राहुः प्रयोजनम् ।  
येन निःशेषसंसारबन्धात्सद्यः प्रमुच्यते ॥ १० ॥
</details>

<details open><summary>विश्वास-प्रस्तुतिः</summary>

प्रयोजनं सम्प्रवृत्तेः कारणं फललक्षणम् ।  
प्रयोजनमनुद्दिश्य न मन्दोऽपि प्रवर्तते ॥ ११ ॥
</details>

<details><summary>मूलम्</summary>

प्रयोजनं सम्प्रवृत्तेः कारणं फललक्षणम् ।  
प्रयोजनमनुद्दिश्य न मन्दोऽपि प्रवर्तते ॥ ११ ॥
</details>

<details open><summary>विश्वास-प्रस्तुतिः</summary>

साधनचतुष्टयसम्पत्तिर्यस्यास्ति धीमतः पुंसः ।  
तस्यैवैतत्फलसिद्धिर्नान्यस्य किञ्चिदूनस्य ॥ १२ ॥
</details>

<details><summary>मूलम्</summary>

साधनचतुष्टयसम्पत्तिर्यस्यास्ति धीमतः पुंसः ।  
तस्यैवैतत्फलसिद्धिर्नान्यस्य किञ्चिदूनस्य ॥ १२ ॥
</details>

<details open><summary>विश्वास-प्रस्तुतिः</summary>

चत्वारि साधनान्यत्र वदन्ति परमर्षयः ।  
मुक्तिर्येषां तु सद्भावे नाभावे सिध्यति ध्रुवम् ॥ १३ ॥
</details>

<details><summary>मूलम्</summary>

चत्वारि साधनान्यत्र वदन्ति परमर्षयः ।  
मुक्तिर्येषां तु सद्भावे नाभावे सिध्यति ध्रुवम् ॥ १३ ॥
</details>

<details open><summary>विश्वास-प्रस्तुतिः</summary>

आद्यं नित्यानित्यवस्तुविवेकः साधनं मतम् ।  
इहामुत्रार्थफलभोगविरागो द्वितीयकम् ॥ १४ ॥
</details>

<details><summary>मूलम्</summary>

आद्यं नित्यानित्यवस्तुविवेकः साधनं मतम् ।  
इहामुत्रार्थफलभोगविरागो द्वितीयकम् ॥ १४ ॥
</details>

<details open><summary>विश्वास-प्रस्तुतिः</summary>

शमादिषट्कसम्पत्तिस्तृतीयं साधनम् मतम् ।  
तुरीयं तु मुमुक्षुत्वं साधनं शास्त्रसम्मतम् ॥ १५ ॥
</details>

<details><summary>मूलम्</summary>

शमादिषट्कसम्पत्तिस्तृतीयं साधनम् मतम् ।  
तुरीयं तु मुमुक्षुत्वं साधनं शास्त्रसम्मतम् ॥ १५ ॥
</details>

<details open><summary>विश्वास-प्रस्तुतिः</summary>

ब्रह्मैव नित्यमन्यत्तु ह्यनित्यमिति वेदनम् ।  
सोऽयं नित्यानित्यवस्तुविवेक इति कथ्यते ॥ १६ ॥
</details>

<details><summary>मूलम्</summary>

ब्रह्मैव नित्यमन्यत्तु ह्यनित्यमिति वेदनम् ।  
सोऽयं नित्यानित्यवस्तुविवेक इति कथ्यते ॥ १६ ॥
</details>

<details open><summary>विश्वास-प्रस्तुतिः</summary>

मृदादिकारणं नित्यं त्रिषु कालेषु दर्शनात् ।  
घटाद्यनित्यं तत्कार्यं यतस्तन्नाश ईक्ष्यते ॥ १७ ॥
</details>

<details><summary>मूलम्</summary>

मृदादिकारणं नित्यं त्रिषु कालेषु दर्शनात् ।  
घटाद्यनित्यं तत्कार्यं यतस्तन्नाश ईक्ष्यते ॥ १७ ॥
</details>

<details open><summary>विश्वास-प्रस्तुतिः</summary>

तथैवैतज्जगत्सर्वमनित्यं ब्रह्मकार्यतः ।  
तत्कारणं परं ब्रह्म भवेन्नित्यं मृदादिवत् ॥ १८ ॥
</details>

<details><summary>मूलम्</summary>

तथैवैतज्जगत्सर्वमनित्यं ब्रह्मकार्यतः ।  
तत्कारणं परं ब्रह्म भवेन्नित्यं मृदादिवत् ॥ १८ ॥
</details>

<details open><summary>विश्वास-प्रस्तुतिः</summary>

सर्गं वक्त्यस्य तस्माद्वा एतस्मादित्यपि श्रुतिः ।  
सकाशाद्ब्रह्मणस्तस्मादनित्यत्वे न संशयः ॥ १९ ॥
</details>

<details><summary>मूलम्</summary>

सर्गं वक्त्यस्य तस्माद्वा एतस्मादित्यपि श्रुतिः ।  
सकाशाद्ब्रह्मणस्तस्मादनित्यत्वे न संशयः ॥ १९ ॥
</details>

<details open><summary>विश्वास-प्रस्तुतिः</summary>

सर्वस्यानित्यत्वे सावयवत्वेन सर्वतः सिद्धे ।  
वैकुण्ठादिषु नित्यत्वमतिर्भ्रम एव मूढबुद्धीनाम् ॥ २० ॥
</details>

<details><summary>मूलम्</summary>

सर्वस्यानित्यत्वे सावयवत्वेन सर्वतः सिद्धे ।  
वैकुण्ठादिषु नित्यत्वमतिर्भ्रम एव मूढबुद्धीनाम् ॥ २० ॥
</details>

<details open><summary>विश्वास-प्रस्तुतिः</summary>

अनित्यत्वं च नित्यत्वमेवं यच्छ्रुतियुक्तिभिः ।  
विवेचनं नित्यानित्यविवेक इति कथ्यते ॥ २१ ॥
</details>

<details><summary>मूलम्</summary>

अनित्यत्वं च नित्यत्वमेवं यच्छ्रुतियुक्तिभिः ।  
विवेचनं नित्यानित्यविवेक इति कथ्यते ॥ २१ ॥
</details>

<details open><summary>विश्वास-प्रस्तुतिः</summary>

ऐहिकामुष्मिकार्थेषु ह्यनित्यत्वेन निश्चयात् ।  
नैःस्पृह्यं तुच्छबुद्ध्या यत्तद्वैराग्यमितीर्यते ॥ २२ ॥
</details>

<details><summary>मूलम्</summary>

ऐहिकामुष्मिकार्थेषु ह्यनित्यत्वेन निश्चयात् ।  
नैःस्पृह्यं तुच्छबुद्ध्या यत्तद्वैराग्यमितीर्यते ॥ २२ ॥
</details>

<details open><summary>विश्वास-प्रस्तुतिः</summary>

नित्यानित्यपदार्थविवेकात्पुरुषस्य जायते सद्यः ।  
स्रक्चन्दनवनितादौ सर्वत्रानित्यवस्तुनि विरक्तिः ॥ २३ ॥
</details>

<details><summary>मूलम्</summary>

नित्यानित्यपदार्थविवेकात्पुरुषस्य जायते सद्यः ।  
स्रक्चन्दनवनितादौ सर्वत्रानित्यवस्तुनि विरक्तिः ॥ २३ ॥
</details>

<details open><summary>विश्वास-प्रस्तुतिः</summary>

काकस्य विष्ठावदसह्यबुद्धि -  
र्भोग्येषु सा तीव्रविरक्तिरिष्यते ।  
विरक्तितीव्रत्वनिदानमाहु -  
र्भोग्येषु दोषेक्षणमेव सन्तः ॥ २४ ॥
</details>

<details><summary>मूलम्</summary>

काकस्य विष्ठावदसह्यबुद्धि -  
र्भोग्येषु सा तीव्रविरक्तिरिष्यते ।  
विरक्तितीव्रत्वनिदानमाहु -  
र्भोग्येषु दोषेक्षणमेव सन्तः ॥ २४ ॥
</details>

<details open><summary>विश्वास-प्रस्तुतिः</summary>

प्रदृश्यते वस्तुनि यत्र दोषो  
न तत्र पुंसोऽस्ति पुनः प्रवृत्तिः ।  
अन्तर्महारोगवतीं विजान -  
न्को नाम वेश्यामपि रूपिणीं व्रजेत् ॥ २५ ॥
</details>

<details><summary>मूलम्</summary>

प्रदृश्यते वस्तुनि यत्र दोषो  
न तत्र पुंसोऽस्ति पुनः प्रवृत्तिः ।  
अन्तर्महारोगवतीं विजान -  
न्को नाम वेश्यामपि रूपिणीं व्रजेत् ॥ २५ ॥
</details>

<details open><summary>विश्वास-प्रस्तुतिः</summary>

अत्रापि चान्यत्र च विद्यमान -  
पदार्थसम्मर्शनमेव कार्यम् ।  
यथाप्रकारार्थगुणाभिमर्शनं  
सन्दर्शयत्येव तदीयदोषम् ॥ २६ ॥
</details>

<details><summary>मूलम्</summary>

अत्रापि चान्यत्र च विद्यमान -  
पदार्थसम्मर्शनमेव कार्यम् ।  
यथाप्रकारार्थगुणाभिमर्शनं  
सन्दर्शयत्येव तदीयदोषम् ॥ २६ ॥
</details>

<details open><summary>विश्वास-प्रस्तुतिः</summary>

कुक्षौ स्वमातुर्मलमूत्रमध्ये  
स्थितिं तदा विट्क्रिमिदंशनं च ।  
तदीयकौक्षेयकवह्निदाहं  
विचार्य को वा विरतिं न याति ॥ २७ ॥
</details>

<details><summary>मूलम्</summary>

कुक्षौ स्वमातुर्मलमूत्रमध्ये  
स्थितिं तदा विट्क्रिमिदंशनं च ।  
तदीयकौक्षेयकवह्निदाहं  
विचार्य को वा विरतिं न याति ॥ २७ ॥
</details>

<details open><summary>विश्वास-प्रस्तुतिः</summary>

स्वकीयविण्मूत्रविसर्जनं त -  
च्चोत्तानगत्या शयनं तदा यत् ।  
बालग्रहाद्याहतिभाक्च शैशवं  
विचार्य को वा विरतिं न याति ॥ २८ ॥
</details>

<details><summary>मूलम्</summary>

स्वकीयविण्मूत्रविसर्जनं त -  
च्चोत्तानगत्या शयनं तदा यत् ।  
बालग्रहाद्याहतिभाक्च शैशवं  
विचार्य को वा विरतिं न याति ॥ २८ ॥
</details>

<details open><summary>विश्वास-प्रस्तुतिः</summary>

स्वीयैः परैस्ताडनमज्ञभाव -  
मत्यन्तचापल्यमसत्क्रियां च ।  
कुमारभावे प्रतिषिद्धवृत्तिं  
विचार्य को वा विरतिं न याति ॥ २९ ॥
</details>

<details><summary>मूलम्</summary>

स्वीयैः परैस्ताडनमज्ञभाव -  
मत्यन्तचापल्यमसत्क्रियां च ।  
कुमारभावे प्रतिषिद्धवृत्तिं  
विचार्य को वा विरतिं न याति ॥ २९ ॥
</details>

<details open><summary>विश्वास-प्रस्तुतिः</summary>

मदोद्धतिं मान्यतिरस्कृतिं च  
कामातुरत्वं समयातिलङ्घनम् ।  
तां तां युवत्योदितदुष्टचेष्टां  
विचार्य को वा विरतिं न याति ॥ ३० ॥
</details>

<details><summary>मूलम्</summary>

मदोद्धतिं मान्यतिरस्कृतिं च  
कामातुरत्वं समयातिलङ्घनम् ।  
तां तां युवत्योदितदुष्टचेष्टां  
विचार्य को वा विरतिं न याति ॥ ३० ॥
</details>

<details open><summary>विश्वास-प्रस्तुतिः</summary>

विरूपतां सर्वजनादवज्ञां  
सर्वत्र दैन्यं निजबुद्धिहैन्यम् ।  
वृद्धत्वसम्भावितदुर्दशां तां  
विचार्य को वा विरतिं न याति ॥ ३१ ॥
</details>

<details><summary>मूलम्</summary>

विरूपतां सर्वजनादवज्ञां  
सर्वत्र दैन्यं निजबुद्धिहैन्यम् ।  
वृद्धत्वसम्भावितदुर्दशां तां  
विचार्य को वा विरतिं न याति ॥ ३१ ॥
</details>

<details open><summary>विश्वास-प्रस्तुतिः</summary>

पित्तज्वरार्शःक्षयगुल्मशूल -  
श्लेष्मादिरोगोदिततीव्रदुःखम् ।  
दुर्गन्धमस्वास्थ्यमनूनचिन्तां  
विचार्य को वा विरतिं न याति ॥ ३२ ॥
</details>

<details><summary>मूलम्</summary>

पित्तज्वरार्शःक्षयगुल्मशूल -  
श्लेष्मादिरोगोदिततीव्रदुःखम् ।  
दुर्गन्धमस्वास्थ्यमनूनचिन्तां  
विचार्य को वा विरतिं न याति ॥ ३२ ॥
</details>

<details open><summary>विश्वास-प्रस्तुतिः</summary>

यमावलोकोदितभीतिकम्प -  
मर्मव्यथोच्छ्वासगतीश्च वेदनाम् ।  
प्राणप्रयाणे परिदृश्यमानां  
विचार्य को वा विरतिं न याति ॥ ३३ ॥
</details>

<details><summary>मूलम्</summary>

यमावलोकोदितभीतिकम्प -  
मर्मव्यथोच्छ्वासगतीश्च वेदनाम् ।  
प्राणप्रयाणे परिदृश्यमानां  
विचार्य को वा विरतिं न याति ॥ ३३ ॥
</details>

<details open><summary>विश्वास-प्रस्तुतिः</summary>

अङ्गारनद्यां तपने च कुम्भी -  
पाकेऽपि वीच्यामसिपत्रकानने ।  
दूतैर्यमस्य क्रियमाणबाधां  
विचार्य को वा विरतिं न याति ॥ ३४ ॥
</details>

<details><summary>मूलम्</summary>

अङ्गारनद्यां तपने च कुम्भी -  
पाकेऽपि वीच्यामसिपत्रकानने ।  
दूतैर्यमस्य क्रियमाणबाधां  
विचार्य को वा विरतिं न याति ॥ ३४ ॥
</details>

<details open><summary>विश्वास-प्रस्तुतिः</summary>

पुण्यक्षये पुण्यकृतो नभःस्थै -  
र्निपात्यमानान्शिथिलीकृताङ्गान् ।  
नक्षत्ररूपेण दिवश्च्युतांस्ता -  
न्विचार्य को वा विरतिं न याति ॥ ३५ ॥
</details>

<details><summary>मूलम्</summary>

पुण्यक्षये पुण्यकृतो नभःस्थै -  
र्निपात्यमानान्शिथिलीकृताङ्गान् ।  
नक्षत्ररूपेण दिवश्च्युतांस्ता -  
न्विचार्य को वा विरतिं न याति ॥ ३५ ॥
</details>

<details open><summary>विश्वास-प्रस्तुतिः</summary>

वाय्वर्कवह्नीन्द्रमुखान्सुरेन्द्रा -  
नीशोग्रभीत्या ग्रथितान्तरङ्गान् ।  
विपक्षलोकैः परिदूयमाना -  
न्विचार्य को वा विरतिं न याति ॥ ३६ ॥
</details>

<details><summary>मूलम्</summary>

वाय्वर्कवह्नीन्द्रमुखान्सुरेन्द्रा -  
नीशोग्रभीत्या ग्रथितान्तरङ्गान् ।  
विपक्षलोकैः परिदूयमाना -  
न्विचार्य को वा विरतिं न याति ॥ ३६ ॥
</details>

<details open><summary>विश्वास-प्रस्तुतिः</summary>

श्रुत्या निरुक्तं सुखतारतम्यं  
ब्रह्मान्तमारभ्य महीमहेशम् ।  
औपाधिकं तत्तु न वास्तवं चे -  
दालोच्य को वा विरतिं न याति ॥ ३७ ॥
</details>

<details><summary>मूलम्</summary>

श्रुत्या निरुक्तं सुखतारतम्यं  
ब्रह्मान्तमारभ्य महीमहेशम् ।  
औपाधिकं तत्तु न वास्तवं चे -  
दालोच्य को वा विरतिं न याति ॥ ३७ ॥
</details>

<details open><summary>विश्वास-प्रस्तुतिः</summary>

सालोक्यसामीप्यसरूपतादि -  
भेदस्तु सत्कर्मविशेषसिद्धः ।  
न कर्मसिद्धस्य तु नित्यतेति  
विचार्य को वा विरतिं न याति ॥ ३८ ॥
</details>

<details><summary>मूलम्</summary>

सालोक्यसामीप्यसरूपतादि -  
भेदस्तु सत्कर्मविशेषसिद्धः ।  
न कर्मसिद्धस्य तु नित्यतेति  
विचार्य को वा विरतिं न याति ॥ ३८ ॥
</details>

<details open><summary>विश्वास-प्रस्तुतिः</summary>

यत्रास्ति लोके गतितारतम्यं  
उच्चावचत्वान्वितमत्र तत्कृतम् ।  
यथेह तद्वत्खलु दुःखमस्ती -  
त्यालोच्य को वा विरतिं न याति ॥ ३९ ॥
</details>

<details><summary>मूलम्</summary>

यत्रास्ति लोके गतितारतम्यं  
उच्चावचत्वान्वितमत्र तत्कृतम् ।  
यथेह तद्वत्खलु दुःखमस्ती -  
त्यालोच्य को वा विरतिं न याति ॥ ३९ ॥
</details>

<details open><summary>विश्वास-प्रस्तुतिः</summary>

को नाम लोके पुरुषो विवेकी  
विनश्वरे तुच्छसुखे गृहादौ ।  
कुर्याद्रतिं नित्यमवेक्षमाणो  
वृथैव मोहान्म्रियमाणजन्तून् ॥ ४० ॥
</details>

<details><summary>मूलम्</summary>

को नाम लोके पुरुषो विवेकी  
विनश्वरे तुच्छसुखे गृहादौ ।  
कुर्याद्रतिं नित्यमवेक्षमाणो  
वृथैव मोहान्म्रियमाणजन्तून् ॥ ४० ॥
</details>

<details open><summary>विश्वास-प्रस्तुतिः</summary>

सुखं किमस्त्यत्र विचार्यमाणे  
गृहेऽपि वा योषिति वा पदार्थे ।  
मायातमोऽन्धीकृतचक्षुषो ये  
त एव मुह्यन्ति विवेकशून्याः ॥ ४१ ॥
</details>

<details><summary>मूलम्</summary>

सुखं किमस्त्यत्र विचार्यमाणे  
गृहेऽपि वा योषिति वा पदार्थे ।  
मायातमोऽन्धीकृतचक्षुषो ये  
त एव मुह्यन्ति विवेकशून्याः ॥ ४१ ॥
</details>

<details open><summary>विश्वास-प्रस्तुतिः</summary>

अविचारितरमणीयं  
सर्वमुदुम्बरफलोपमं भोग्यम् ।  
अज्ञानामुपभोग्यं  
न तु तज्ज्ञानां योषिति वा पदार्थे ॥ ४२ ॥
</details>

<details><summary>मूलम्</summary>

अविचारितरमणीयं  
सर्वमुदुम्बरफलोपमं भोग्यम् ।  
अज्ञानामुपभोग्यं  
न तु तज्ज्ञानां योषिति वा पदार्थे ॥ ४२ ॥
</details>

<details open><summary>विश्वास-प्रस्तुतिः</summary>

गतेऽपि तोये सुषिरं कुलीरो  
हातुं ह्यशक्तो म्रियते विमोहात् ।  
यथा तथा गेहसुखानुषक्तो  
विनाशमायाति नरो भ्रमेण ॥ ४३ ॥
</details>

<details><summary>मूलम्</summary>

गतेऽपि तोये सुषिरं कुलीरो  
हातुं ह्यशक्तो म्रियते विमोहात् ।  
यथा तथा गेहसुखानुषक्तो  
विनाशमायाति नरो भ्रमेण ॥ ४३ ॥
</details>

<details open><summary>विश्वास-प्रस्तुतिः</summary>

कोशक्रिमिस्तन्तुभिरात्मदेह -  
मावेष्ट्य चावेष्ट्य च गुप्तिमिच्छन् ।  
स्वयं विनिर्गन्तुमशक्त एव  
संस्ततस्तदन्ते म्रियते च लग्नः ॥ ४४ ॥
</details>

<details><summary>मूलम्</summary>

कोशक्रिमिस्तन्तुभिरात्मदेह -  
मावेष्ट्य चावेष्ट्य च गुप्तिमिच्छन् ।  
स्वयं विनिर्गन्तुमशक्त एव  
संस्ततस्तदन्ते म्रियते च लग्नः ॥ ४४ ॥
</details>

<details open><summary>विश्वास-प्रस्तुतिः</summary>

यथा तथा पुत्रकलत्रमित्र -  
स्नेहानुबन्धैर्ग्रथितो गृहस्थः ।  
कदापि वा तान्परिमुच्य गेहा -  
द्गन्तुं न शक्तो म्रियते मुधैव ॥ ४५ ॥
</details>

<details><summary>मूलम्</summary>

यथा तथा पुत्रकलत्रमित्र -  
स्नेहानुबन्धैर्ग्रथितो गृहस्थः ।  
कदापि वा तान्परिमुच्य गेहा -  
द्गन्तुं न शक्तो म्रियते मुधैव ॥ ४५ ॥
</details>

<details open><summary>विश्वास-प्रस्तुतिः</summary>

कारागृहस्यास्य च को विशेषः  
प्रदृश्यते साधु विचार्यमाणे ।  
मुक्तेः प्रतीपत्वमिहापि पुंसः  
कान्तासुखाभ्युत्थितमोहपाशैः ॥ ४६ ॥
</details>

<details><summary>मूलम्</summary>

कारागृहस्यास्य च को विशेषः  
प्रदृश्यते साधु विचार्यमाणे ।  
मुक्तेः प्रतीपत्वमिहापि पुंसः  
कान्तासुखाभ्युत्थितमोहपाशैः ॥ ४६ ॥
</details>

<details open><summary>विश्वास-प्रस्तुतिः</summary>

गृहस्पृहा पादनिबद्धशृङ्खला  
कान्तासुताशा पटुकण्ठपाशः ।  
शीर्षे पतद्भूर्यशनिर्हि साक्षा -  
त्प्राणान्तहेतुः प्रबला धनाशा ॥ ४७ ॥
</details>

<details><summary>मूलम्</summary>

गृहस्पृहा पादनिबद्धशृङ्खला  
कान्तासुताशा पटुकण्ठपाशः ।  
शीर्षे पतद्भूर्यशनिर्हि साक्षा -  
त्प्राणान्तहेतुः प्रबला धनाशा ॥ ४७ ॥
</details>

<details open><summary>विश्वास-प्रस्तुतिः</summary>

आशापाशशतेन पाशितपदो नोत्थातुमेव क्षमः  
कामक्रोधमदादिभिः प्रतिभटैः संरक्ष्यमाणोऽनिशम् ।  
सम्मोहावरणेन गोपनवतः संसारकारागृहा -  
न्निर्गन्तुं त्रिविधेषणापरवशः कः शक्नुयाद्रागिषु ॥ ४८ ॥
</details>

<details><summary>मूलम्</summary>

आशापाशशतेन पाशितपदो नोत्थातुमेव क्षमः  
कामक्रोधमदादिभिः प्रतिभटैः संरक्ष्यमाणोऽनिशम् ।  
सम्मोहावरणेन गोपनवतः संसारकारागृहा -  
न्निर्गन्तुं त्रिविधेषणापरवशः कः शक्नुयाद्रागिषु ॥ ४८ ॥
</details>

<details open><summary>विश्वास-प्रस्तुतिः</summary>

कामान्धकारेण निरुद्धदृष्टि -  
र्मुह्यत्यसत्यप्यबलास्वरूपे ।  
न ह्यन्धदृष्टेरसतः सतो वा  
सुखत्वदुःखत्वविचारणास्ति ॥ ४९ ॥
</details>

<details><summary>मूलम्</summary>

कामान्धकारेण निरुद्धदृष्टि -  
र्मुह्यत्यसत्यप्यबलास्वरूपे ।  
न ह्यन्धदृष्टेरसतः सतो वा  
सुखत्वदुःखत्वविचारणास्ति ॥ ४९ ॥
</details>

<details open><summary>विश्वास-प्रस्तुतिः</summary>

श्लेष्मोद्गारि मुखं स्रवन्मलवती नासाश्रुमल्लोचनं  
स्वेदस्रावि मलाभिपूर्णमभितो दुर्गन्धदुष्टं वपुः ।  
अन्यद्वक्तुमशक्यमेव मनसा मन्तुं क्वचिन्नार्हति  
स्त्रीरूपं कथमीदृशं सुमनसां पात्रीभवेन्नेत्रयोः ॥ ५० ॥
</details>

<details><summary>मूलम्</summary>

श्लेष्मोद्गारि मुखं स्रवन्मलवती नासाश्रुमल्लोचनं  
स्वेदस्रावि मलाभिपूर्णमभितो दुर्गन्धदुष्टं वपुः ।  
अन्यद्वक्तुमशक्यमेव मनसा मन्तुं क्वचिन्नार्हति  
स्त्रीरूपं कथमीदृशं सुमनसां पात्रीभवेन्नेत्रयोः ॥ ५० ॥
</details>

<details open><summary>विश्वास-प्रस्तुतिः</summary>

दूरादवेक्ष्याग्निशिखां पतङ्गो  
रम्यत्वबुद्ध्या विनिपत्य नश्यति ।  
यथा तथा नष्टदृगेष सूक्ष्मं  
कथं निरीक्षेत विमुक्तिमार्गम् ॥ ५१ ॥
</details>

<details><summary>मूलम्</summary>

दूरादवेक्ष्याग्निशिखां पतङ्गो  
रम्यत्वबुद्ध्या विनिपत्य नश्यति ।  
यथा तथा नष्टदृगेष सूक्ष्मं  
कथं निरीक्षेत विमुक्तिमार्गम् ॥ ५१ ॥
</details>

<details open><summary>विश्वास-प्रस्तुतिः</summary>

कामेन कान्तां परिगृह्य तद्व -  
ज्जनोऽप्ययं नश्यति नष्टदृष्टिः ।  
मांसास्थिमज्जामलमूत्रपात्रं  
स्त्रियं स्वयं रम्यतयैव पश्यति ॥ ५२ ॥
</details>

<details><summary>मूलम्</summary>

कामेन कान्तां परिगृह्य तद्व -  
ज्जनोऽप्ययं नश्यति नष्टदृष्टिः ।  
मांसास्थिमज्जामलमूत्रपात्रं  
स्त्रियं स्वयं रम्यतयैव पश्यति ॥ ५२ ॥
</details>

<details open><summary>विश्वास-प्रस्तुतिः</summary>

काम एव यमः साक्षात्कान्ता वैतरणी नदी ।  
विवेकिनां मुमुक्षूणां निलयस्तु यमालयः ॥ ५३ ॥
</details>

<details><summary>मूलम्</summary>

काम एव यमः साक्षात्कान्ता वैतरणी नदी ।  
विवेकिनां मुमुक्षूणां निलयस्तु यमालयः ॥ ५३ ॥
</details>

<details open><summary>विश्वास-प्रस्तुतिः</summary>

यमालये वापि गृहेऽपि नो नृणां  
तापत्रयक्लेशनिवृत्तिरस्ति ।  
किञ्चित्समालोक्य तु तद्विरामं  
सुखात्मना पश्यति मूढलोकः ॥ ५४ ॥
</details>

<details><summary>मूलम्</summary>

यमालये वापि गृहेऽपि नो नृणां  
तापत्रयक्लेशनिवृत्तिरस्ति ।  
किञ्चित्समालोक्य तु तद्विरामं  
सुखात्मना पश्यति मूढलोकः ॥ ५४ ॥
</details>

<details open><summary>विश्वास-प्रस्तुतिः</summary>

यमस्य कामस्य च तारतम्यं  
विचार्यमाणे महदस्ति लोके ।  
हितं करोत्यस्य यमोऽप्रियः स -  
न्कामस्त्वनर्थं कुरुते प्रियः सन् ॥ ५५ ॥
</details>

<details><summary>मूलम्</summary>

यमस्य कामस्य च तारतम्यं  
विचार्यमाणे महदस्ति लोके ।  
हितं करोत्यस्य यमोऽप्रियः स -  
न्कामस्त्वनर्थं कुरुते प्रियः सन् ॥ ५५ ॥
</details>

<details open><summary>विश्वास-प्रस्तुतिः</summary>

यमोऽसतामेव करोत्यनर्थं  
सतां तु सौख्यं कुरुते हितः सन् ।  
कामः सतामेव गतिं निरुन्ध -  
न्करोत्यनर्थं ह्यसतां नु का कथा ॥ ५६ ॥
</details>

<details><summary>मूलम्</summary>

यमोऽसतामेव करोत्यनर्थं  
सतां तु सौख्यं कुरुते हितः सन् ।  
कामः सतामेव गतिं निरुन्ध -  
न्करोत्यनर्थं ह्यसतां नु का कथा ॥ ५६ ॥
</details>

<details open><summary>विश्वास-प्रस्तुतिः</summary>

विश्वस्य वृद्धिं स्वयमेव काङ्क्ष -  
न्प्रवर्तकं कामिजनं ससर्ज ।  
तेनैव लोकः परिमुह्यमानः  
प्रवर्धते चन्द्रमसेव चाब्धिः ॥ ५७ ॥
</details>

<details><summary>मूलम्</summary>

विश्वस्य वृद्धिं स्वयमेव काङ्क्ष -  
न्प्रवर्तकं कामिजनं ससर्ज ।  
तेनैव लोकः परिमुह्यमानः  
प्रवर्धते चन्द्रमसेव चाब्धिः ॥ ५७ ॥
</details>

<details open><summary>विश्वास-प्रस्तुतिः</summary>

कामो नाम महाञ्जगद्भ्रमयिता स्थित्वान्तरङ्गे स्वयं  
स्त्रीपुंसावितरेतराङ्गकगुणैर्हासैश्च भावैः स्फुटम् ।  
अन्योन्यं परिमोह्य नैजतमसा प्रेमानुबन्धेन तौ  
बद्ध्वा भ्रामयति प्रपञ्चरचनां संवर्धयन्ब्रह्महा ॥ ५८ ॥
</details>

<details><summary>मूलम्</summary>

कामो नाम महाञ्जगद्भ्रमयिता स्थित्वान्तरङ्गे स्वयं  
स्त्रीपुंसावितरेतराङ्गकगुणैर्हासैश्च भावैः स्फुटम् ।  
अन्योन्यं परिमोह्य नैजतमसा प्रेमानुबन्धेन तौ  
बद्ध्वा भ्रामयति प्रपञ्चरचनां संवर्धयन्ब्रह्महा ॥ ५८ ॥
</details>

<details open><summary>विश्वास-प्रस्तुतिः</summary>

अतोऽन्तरङ्गस्थितकामवेगा -  
द्भोग्ये प्रवृत्तिः स्वत एव सिद्धा ।  
सर्वस्य जन्तोर्ध्रुवमन्यथा चे -  
दबोधितार्थेषु कथं प्रवृत्तिः ॥ ५९ ॥
</details>

<details><summary>मूलम्</summary>

अतोऽन्तरङ्गस्थितकामवेगा -  
द्भोग्ये प्रवृत्तिः स्वत एव सिद्धा ।  
सर्वस्य जन्तोर्ध्रुवमन्यथा चे -  
दबोधितार्थेषु कथं प्रवृत्तिः ॥ ५९ ॥
</details>

<details open><summary>विश्वास-प्रस्तुतिः</summary>

तेनैव सर्वजन्तूनां कामना बलवत्तरा ।  
जीर्यत्यपि च देहेऽस्मिन्कामना नैव जीर्यते ॥ ६० ॥
</details>

<details><summary>मूलम्</summary>

तेनैव सर्वजन्तूनां कामना बलवत्तरा ।  
जीर्यत्यपि च देहेऽस्मिन्कामना नैव जीर्यते ॥ ६० ॥
</details>

<details open><summary>विश्वास-प्रस्तुतिः</summary>

अवेक्ष्य विषये दोषं बुद्धियुक्तो विचक्षणः ।  
कामपाशेन यो मुक्तः स मुक्तेः पथि गोचरः ॥ ६१ ॥
</details>

<details><summary>मूलम्</summary>

अवेक्ष्य विषये दोषं बुद्धियुक्तो विचक्षणः ।  
कामपाशेन यो मुक्तः स मुक्तेः पथि गोचरः ॥ ६१ ॥
</details>

<details open><summary>विश्वास-प्रस्तुतिः</summary>

कामस्य विजयोपायं सूक्ष्मं वक्ष्याम्यहं सताम् ।  
सङ्कल्पस्य परित्याग उपायः सुलभो मतः ॥ ६२ ॥
</details>

<details><summary>मूलम्</summary>

कामस्य विजयोपायं सूक्ष्मं वक्ष्याम्यहं सताम् ।  
सङ्कल्पस्य परित्याग उपायः सुलभो मतः ॥ ६२ ॥
</details>

<details open><summary>विश्वास-प्रस्तुतिः</summary>

श्रुते दृष्टेऽपि वा भोग्ये यस्मिन्कस्मिंश्च वस्तुनि ।  
समीचीनत्वधीत्यागात्कामो नोदेति कर्हिचित् ॥ ६३ ॥
</details>

<details><summary>मूलम्</summary>

श्रुते दृष्टेऽपि वा भोग्ये यस्मिन्कस्मिंश्च वस्तुनि ।  
समीचीनत्वधीत्यागात्कामो नोदेति कर्हिचित् ॥ ६३ ॥
</details>

<details open><summary>विश्वास-प्रस्तुतिः</summary>

कामस्य बीजं सङ्कल्पः सङ्कल्पादेव जायते ।  
बीजे नष्टेऽङ्कुर इव तस्मिन्नष्टे विनश्यति ॥ ६४ ॥
</details>

<details><summary>मूलम्</summary>

कामस्य बीजं सङ्कल्पः सङ्कल्पादेव जायते ।  
बीजे नष्टेऽङ्कुर इव तस्मिन्नष्टे विनश्यति ॥ ६४ ॥
</details>

<details open><summary>विश्वास-प्रस्तुतिः</summary>

न कोऽपि सम्यक्त्वधिया विनैव  
भोग्यं नरः कामयितुं समर्थः ।  
यतस्ततः कामजयेच्छुरेतां  
सम्यक्त्वबुद्धिं विषये निहन्यात् ॥ ६५ ॥
</details>

<details><summary>मूलम्</summary>

न कोऽपि सम्यक्त्वधिया विनैव  
भोग्यं नरः कामयितुं समर्थः ।  
यतस्ततः कामजयेच्छुरेतां  
सम्यक्त्वबुद्धिं विषये निहन्यात् ॥ ६५ ॥
</details>

<details open><summary>विश्वास-प्रस्तुतिः</summary>

भोग्ये नरः कामजयेच्छुरेतां  
सुखत्वबुद्धिं विषये निहन्यात् ।  
यावत्सुखत्वभ्रमधीः पदार्थे  
तावन्न जेतुं प्रभवेद्धि कामम् ॥ ६६ ॥
</details>

<details><summary>मूलम्</summary>

भोग्ये नरः कामजयेच्छुरेतां  
सुखत्वबुद्धिं विषये निहन्यात् ।  
यावत्सुखत्वभ्रमधीः पदार्थे  
तावन्न जेतुं प्रभवेद्धि कामम् ॥ ६६ ॥
</details>

<details open><summary>विश्वास-प्रस्तुतिः</summary>

सङ्कल्पानुदये हेतुर्यथाभूतार्थदर्शनम् ।  
अनर्थचिन्तनं चाभ्यां नावकाशोऽस्य विद्यते ॥ ६७ ॥
</details>

<details><summary>मूलम्</summary>

सङ्कल्पानुदये हेतुर्यथाभूतार्थदर्शनम् ।  
अनर्थचिन्तनं चाभ्यां नावकाशोऽस्य विद्यते ॥ ६७ ॥
</details>

<details open><summary>विश्वास-प्रस्तुतिः</summary>

रत्ने यदि शिलाबुद्धिर्जायते वा भयं ततः ।  
समीचीनत्वधीर्नैति नोपादेयत्वधीरपि ॥ ६८ ॥
</details>

<details><summary>मूलम्</summary>

रत्ने यदि शिलाबुद्धिर्जायते वा भयं ततः ।  
समीचीनत्वधीर्नैति नोपादेयत्वधीरपि ॥ ६८ ॥
</details>

<details open><summary>विश्वास-प्रस्तुतिः</summary>

यथार्थदर्शनं वस्तुन्यनर्थस्यापि चिन्तनम् ।  
सङ्कल्पस्यापि कामस्य तद्वधोपाय इष्यते ॥ ६९ ॥
</details>

<details><summary>मूलम्</summary>

यथार्थदर्शनं वस्तुन्यनर्थस्यापि चिन्तनम् ।  
सङ्कल्पस्यापि कामस्य तद्वधोपाय इष्यते ॥ ६९ ॥
</details>

<details open><summary>विश्वास-प्रस्तुतिः</summary>

धनं भयनिबन्धनं सततदुःखसंवर्धनं  
प्रचण्डतरकर्दनं स्फुटितबन्धुसंवर्धनम् ।  
विशिष्टगुणबाधनं कृपणधीसमाराधनं  
न मुक्तिगतिसाधनं भवति नापि हृच्छोधनम् ॥ ७० ॥
</details>

<details><summary>मूलम्</summary>

धनं भयनिबन्धनं सततदुःखसंवर्धनं  
प्रचण्डतरकर्दनं स्फुटितबन्धुसंवर्धनम् ।  
विशिष्टगुणबाधनं कृपणधीसमाराधनं  
न मुक्तिगतिसाधनं भवति नापि हृच्छोधनम् ॥ ७० ॥
</details>

<details open><summary>विश्वास-प्रस्तुतिः</summary>

राज्ञो भयं चोरभयं प्रमादा -  
द्भयं तथा ज्ञातिभयं च वस्तुतः ।  
धनं भयग्रस्तमनर्थमूलं  
यतः सतां नैव सुखाय कल्पते ॥ ७१ ॥
</details>

<details><summary>मूलम्</summary>

राज्ञो भयं चोरभयं प्रमादा -  
द्भयं तथा ज्ञातिभयं च वस्तुतः ।  
धनं भयग्रस्तमनर्थमूलं  
यतः सतां नैव सुखाय कल्पते ॥ ७१ ॥
</details>

<details open><summary>विश्वास-प्रस्तुतिः</summary>

आर्जने रक्षणे दाने व्यये वापि च वस्तुतः ।  
दुःखमेव सदा नॄणां न धनं सुखसाधनम् ॥ ७२ ॥
</details>

<details><summary>मूलम्</summary>

आर्जने रक्षणे दाने व्यये वापि च वस्तुतः ।  
दुःखमेव सदा नॄणां न धनं सुखसाधनम् ॥ ७२ ॥
</details>

<details open><summary>विश्वास-प्रस्तुतिः</summary>

सतामपि पदार्थस्य लाभाल्लोभः प्रवर्धते ।  
विवेको लुप्यते लोभात्तस्मिंल्लुप्ते विनश्यति ॥ ७३ ॥
</details>

<details><summary>मूलम्</summary>

सतामपि पदार्थस्य लाभाल्लोभः प्रवर्धते ।  
विवेको लुप्यते लोभात्तस्मिंल्लुप्ते विनश्यति ॥ ७३ ॥
</details>

<details open><summary>विश्वास-प्रस्तुतिः</summary>

दहत्यलाभे निःस्वत्वं लाभे लोभो दहत्यमुम् ।  
तस्मात्सन्तापकं वित्तं कस्य सौख्यं प्रयच्छति ॥ ७४ ॥
</details>

<details><summary>मूलम्</summary>

दहत्यलाभे निःस्वत्वं लाभे लोभो दहत्यमुम् ।  
तस्मात्सन्तापकं वित्तं कस्य सौख्यं प्रयच्छति ॥ ७४ ॥
</details>

<details open><summary>विश्वास-प्रस्तुतिः</summary>

भोगेन मत्तता जन्तोर्दानेन पुनरुद्भवः ।  
वृथैवोभयथा वित्तं नास्त्येव गतिरन्यथा ॥ ७५ ॥
</details>

<details><summary>मूलम्</summary>

भोगेन मत्तता जन्तोर्दानेन पुनरुद्भवः ।  
वृथैवोभयथा वित्तं नास्त्येव गतिरन्यथा ॥ ७५ ॥
</details>

<details open><summary>विश्वास-प्रस्तुतिः</summary>

धनेन मदवृद्धिः स्यान्मदेन स्मृतिनाशनम् ।  
स्मृतिनाशाद्बुद्धिनाशो बुद्धिनाशात्प्रणश्यति ॥ ७६ ॥
</details>

<details><summary>मूलम्</summary>

धनेन मदवृद्धिः स्यान्मदेन स्मृतिनाशनम् ।  
स्मृतिनाशाद्बुद्धिनाशो बुद्धिनाशात्प्रणश्यति ॥ ७६ ॥
</details>

<details open><summary>विश्वास-प्रस्तुतिः</summary>

सुखयति धनमेवेत्यन्तराशापिशाच्या  
दृढतरमुपगूढो मूढलोको जडात्मा ।  
निवसति तदुपान्ते सन्ततं प्रेक्षमाणो  
व्रजति तदपि पश्चात्प्राणमेतस्य हृत्वा ॥ ७७ ॥
</details>

<details><summary>मूलम्</summary>

सुखयति धनमेवेत्यन्तराशापिशाच्या  
दृढतरमुपगूढो मूढलोको जडात्मा ।  
निवसति तदुपान्ते सन्ततं प्रेक्षमाणो  
व्रजति तदपि पश्चात्प्राणमेतस्य हृत्वा ॥ ७७ ॥
</details>

<details open><summary>विश्वास-प्रस्तुतिः</summary>

सम्पन्नोऽन्धवदेव किञ्चिदपरं नो वीक्षते चक्षुषा  
सद्भिर्वर्जितमार्ग एव चरति प्रोत्सारितो बालिशैः ।  
तस्मिन्नेव मुहुः स्खलन्प्रतिपदं गत्वान्धकूपे पत -  
त्यस्यान्धत्वनिवर्तकौषधमिदं दारिद्र्यमेवाञ्जनम् ॥ ७८ ॥
</details>

<details><summary>मूलम्</summary>

सम्पन्नोऽन्धवदेव किञ्चिदपरं नो वीक्षते चक्षुषा  
सद्भिर्वर्जितमार्ग एव चरति प्रोत्सारितो बालिशैः ।  
तस्मिन्नेव मुहुः स्खलन्प्रतिपदं गत्वान्धकूपे पत -  
त्यस्यान्धत्वनिवर्तकौषधमिदं दारिद्र्यमेवाञ्जनम् ॥ ७८ ॥
</details>

<details open><summary>विश्वास-प्रस्तुतिः</summary>

लोभः क्रोधश्च डम्भश्च मदो मत्सर एव च ।  
वर्धते वित्तसम्प्राप्त्या कथं तच्चित्तशोधनम् ॥ ७९ ॥
</details>

<details><summary>मूलम्</summary>

लोभः क्रोधश्च डम्भश्च मदो मत्सर एव च ।  
वर्धते वित्तसम्प्राप्त्या कथं तच्चित्तशोधनम् ॥ ७९ ॥
</details>

<details open><summary>विश्वास-प्रस्तुतिः</summary>

अलाभाद्द्विगुणं दुःखं वित्तस्य व्ययसम्भवे ।  
ततोऽपि त्रिगुणं दुःखं दुर्व्यये विदुषामपि ॥ ८० ॥
</details>

<details><summary>मूलम्</summary>

अलाभाद्द्विगुणं दुःखं वित्तस्य व्ययसम्भवे ।  
ततोऽपि त्रिगुणं दुःखं दुर्व्यये विदुषामपि ॥ ८० ॥
</details>

<details open><summary>विश्वास-प्रस्तुतिः</summary>

नित्याहितेन वित्तेन  
भयचिन्तानपायिना ।  
चित्तस्वास्थ्यं कुतो जन्तो -  
र्गृहस्थेनाहिना यथा ॥ ८१ ॥
</details>

<details><summary>मूलम्</summary>

नित्याहितेन वित्तेन  
भयचिन्तानपायिना ।  
चित्तस्वास्थ्यं कुतो जन्तो -  
र्गृहस्थेनाहिना यथा ॥ ८१ ॥
</details>

<details open><summary>विश्वास-प्रस्तुतिः</summary>

कान्तारे विजने वने जनपदे सेतौ निरीतौ च वा  
चोरैर्वापि तथेतरैर्नरवरैर्युक्तो वियुक्तोऽपि वा ।  
निःस्वः स्वस्थतया सुखेन वसति ह्याद्रीयमाणो जनैः  
क्लिश्नात्येव धनी सदाकुलमतिर्भीतश्च पुत्रादपि ॥ ८२ ॥
</details>

<details><summary>मूलम्</summary>

कान्तारे विजने वने जनपदे सेतौ निरीतौ च वा  
चोरैर्वापि तथेतरैर्नरवरैर्युक्तो वियुक्तोऽपि वा ।  
निःस्वः स्वस्थतया सुखेन वसति ह्याद्रीयमाणो जनैः  
क्लिश्नात्येव धनी सदाकुलमतिर्भीतश्च पुत्रादपि ॥ ८२ ॥
</details>

<details open><summary>विश्वास-प्रस्तुतिः</summary>

तस्मादनर्थस्य निदानमर्थः  
पुमर्थसिद्धिर्न भवत्यनेन ।  
ततो वनान्ते निवसन्ति सन्तः  
सन्न्यस्य सर्वं प्रतिकूलमर्थम् ॥ ८३ ॥
</details>

<details><summary>मूलम्</summary>

तस्मादनर्थस्य निदानमर्थः  
पुमर्थसिद्धिर्न भवत्यनेन ।  
ततो वनान्ते निवसन्ति सन्तः  
सन्न्यस्य सर्वं प्रतिकूलमर्थम् ॥ ८३ ॥
</details>

<details open><summary>विश्वास-प्रस्तुतिः</summary>

श्रद्धाभक्तिमतीं सतीं गुणवतीं पुत्राञ्श्रुतान्सम्मता -  
नक्षय्यं वसुधानुभोगविभवैः श्रीसुन्दरं मन्दिरम् ।  
सर्वं नश्वरमित्यवेत्य कवयः श्रुत्युक्तिभिर्युक्तिभिः  
सन्न्यस्यन्त्यपरे तु तत्सुखमिति भ्राम्यन्ति दुःखार्णवे ॥ ८४ ॥
</details>

<details><summary>मूलम्</summary>

श्रद्धाभक्तिमतीं सतीं गुणवतीं पुत्राञ्श्रुतान्सम्मता -  
नक्षय्यं वसुधानुभोगविभवैः श्रीसुन्दरं मन्दिरम् ।  
सर्वं नश्वरमित्यवेत्य कवयः श्रुत्युक्तिभिर्युक्तिभिः  
सन्न्यस्यन्त्यपरे तु तत्सुखमिति भ्राम्यन्ति दुःखार्णवे ॥ ८४ ॥
</details>

<details open><summary>विश्वास-प्रस्तुतिः</summary>

सुखमिति मलराशौ ये रमन्तेऽत्र गेहे  
क्रिमय इव कलत्रक्षेत्रपुत्रानुषक्त्या ।  
सुरपद इव तेषां नैव मोक्षप्रसङ्ग -  
स्त्वपि तु निरयगर्भावासदुःखप्रवाहः ॥ ८५ ॥
</details>

<details><summary>मूलम्</summary>

सुखमिति मलराशौ ये रमन्तेऽत्र गेहे  
क्रिमय इव कलत्रक्षेत्रपुत्रानुषक्त्या ।  
सुरपद इव तेषां नैव मोक्षप्रसङ्ग -  
स्त्वपि तु निरयगर्भावासदुःखप्रवाहः ॥ ८५ ॥
</details>

<details open><summary>विश्वास-प्रस्तुतिः</summary>

येषामाशा निराशा स्या -  
द्दारापत्यधनादिषु ।  
तेषां सिध्यति नान्येषां  
मोक्षाशाभिमुखी गतिः ॥ ८६ ॥
</details>

<details><summary>मूलम्</summary>

येषामाशा निराशा स्या -  
द्दारापत्यधनादिषु ।  
तेषां सिध्यति नान्येषां  
मोक्षाशाभिमुखी गतिः ॥ ८६ ॥
</details>

<details open><summary>विश्वास-प्रस्तुतिः</summary>

सत्कर्मक्षयपाप्मनां श्रुतिमतां सिद्धात्मनां धीमतां  
नित्यानित्यपदार्थशोधनमिदं युक्त्या मुहुः कुर्वताम् ।  
तस्मादुत्थमहाविरक्त्यसिमतां मोक्षैककाङ्क्षावतां  
धन्यानां सुलभं स्त्रियादिविषयेष्वाशालताच्छेदनम् ॥ ८७ ॥
</details>

<details><summary>मूलम्</summary>

सत्कर्मक्षयपाप्मनां श्रुतिमतां सिद्धात्मनां धीमतां  
नित्यानित्यपदार्थशोधनमिदं युक्त्या मुहुः कुर्वताम् ।  
तस्मादुत्थमहाविरक्त्यसिमतां मोक्षैककाङ्क्षावतां  
धन्यानां सुलभं स्त्रियादिविषयेष्वाशालताच्छेदनम् ॥ ८७ ॥
</details>

<details open><summary>विश्वास-प्रस्तुतिः</summary>

संसारमृत्योर्बलिनः प्रवेष्टुं  
द्वाराणि तु त्रीणि महान्ति लोके ।  
कान्ता च जिह्वा कनकं च तानि  
रुणद्धि यस्तस्य भयं न मृत्योः ॥ ८८ ॥
</details>

<details><summary>मूलम्</summary>

संसारमृत्योर्बलिनः प्रवेष्टुं  
द्वाराणि तु त्रीणि महान्ति लोके ।  
कान्ता च जिह्वा कनकं च तानि  
रुणद्धि यस्तस्य भयं न मृत्योः ॥ ८८ ॥
</details>

<details open><summary>विश्वास-प्रस्तुतिः</summary>

मुक्तिश्रीनगरस्य दुर्जयतरं द्वारं यदस्त्यादिमं  
तस्य द्वे अररे धनं च युवती ताभ्यां पिनद्धं दृढम् ।  
कामाख्यार्गलदारुणा बलवता द्वारं तदेतत्त्रयं  
धीरो यस्तु भिनत्ति सोऽर्हति सुखं भोक्तुं विमुक्तिश्रियः ॥ ८९ ॥
</details>

<details><summary>मूलम्</summary>

मुक्तिश्रीनगरस्य दुर्जयतरं द्वारं यदस्त्यादिमं  
तस्य द्वे अररे धनं च युवती ताभ्यां पिनद्धं दृढम् ।  
कामाख्यार्गलदारुणा बलवता द्वारं तदेतत्त्रयं  
धीरो यस्तु भिनत्ति सोऽर्हति सुखं भोक्तुं विमुक्तिश्रियः ॥ ८९ ॥
</details>

<details open><summary>विश्वास-प्रस्तुतिः</summary>

आरूढस्य विवेकाश्वं तीव्रवैराग्यखड्गिनः ।  
तितिक्षावर्मयुक्तस्य प्रतियोगी न दृश्यते ॥ ९० ॥
</details>

<details><summary>मूलम्</summary>

आरूढस्य विवेकाश्वं तीव्रवैराग्यखड्गिनः ।  
तितिक्षावर्मयुक्तस्य प्रतियोगी न दृश्यते ॥ ९० ॥
</details>

<details open><summary>विश्वास-प्रस्तुतिः</summary>

विवेकजां तीव्रविरक्तिमेव मुक्तेर्निदानं निगदन्ति सन्तः ।  
तस्माद्विवेकी विरतिं मुमुक्षुः सम्पादयेत्तां प्रथमं प्रयत्नात् ॥ ९१ ॥
</details>

<details><summary>मूलम्</summary>

विवेकजां तीव्रविरक्तिमेव मुक्तेर्निदानं निगदन्ति सन्तः ।  
तस्माद्विवेकी विरतिं मुमुक्षुः सम्पादयेत्तां प्रथमं प्रयत्नात् ॥ ९१ ॥
</details>

<details open><summary>विश्वास-प्रस्तुतिः</summary>

पुमानजातनिर्वेदो देहबन्धं जिहासितुम् ।  
न हि शक्नोति निर्वेदो बन्धभेदो महानसौ ॥ ९२ ॥
</details>

<details><summary>मूलम्</summary>

पुमानजातनिर्वेदो देहबन्धं जिहासितुम् ।  
न हि शक्नोति निर्वेदो बन्धभेदो महानसौ ॥ ९२ ॥
</details>

<details open><summary>विश्वास-प्रस्तुतिः</summary>

वैराग्यरहिता एव यमालय इवालये ।  
क्लिश्नन्ति त्रिविधैस्तापैर्मोहिता अपि पण्डिताः ॥ ९३ ॥
</details>

<details><summary>मूलम्</summary>

वैराग्यरहिता एव यमालय इवालये ।  
क्लिश्नन्ति त्रिविधैस्तापैर्मोहिता अपि पण्डिताः ॥ ९३ ॥
</details>

<details open><summary>विश्वास-प्रस्तुतिः</summary>

शमो दमस्तितिक्षोपरतिः श्रद्धा ततः परम् ।  
समाधानमिति प्रोक्तं षडेवैते शमादयः ॥ ९४ ॥
</details>

<details><summary>मूलम्</summary>

शमो दमस्तितिक्षोपरतिः श्रद्धा ततः परम् ।  
समाधानमिति प्रोक्तं षडेवैते शमादयः ॥ ९४ ॥
</details>

<details open><summary>विश्वास-प्रस्तुतिः</summary>

एकवृत्त्यैव मनसः स्वलक्ष्ये नियतस्थितिः ।  
शम इत्युच्यते सद्भिः शमलक्षणवेदिभिः ॥ ९५ ॥
</details>

<details><summary>मूलम्</summary>

एकवृत्त्यैव मनसः स्वलक्ष्ये नियतस्थितिः ।  
शम इत्युच्यते सद्भिः शमलक्षणवेदिभिः ॥ ९५ ॥
</details>

<details open><summary>विश्वास-प्रस्तुतिः</summary>

उत्तमो मध्यमश्चैव जघन्य इति च त्रिधा ।  
निरूपितो विपश्चिद्भिः तत्तल्लक्षणवेदिभिः ॥ ९६ ॥
</details>

<details><summary>मूलम्</summary>

उत्तमो मध्यमश्चैव जघन्य इति च त्रिधा ।  
निरूपितो विपश्चिद्भिः तत्तल्लक्षणवेदिभिः ॥ ९६ ॥
</details>

<details open><summary>विश्वास-प्रस्तुतिः</summary>

स्वविकारं परित्यज्य वस्तुमात्रतया स्थितिः ।  
मनसः सोत्तमा शान्तिर्ब्रह्मनिर्वाणलक्षणा ॥ ९७ ॥
</details>

<details><summary>मूलम्</summary>

स्वविकारं परित्यज्य वस्तुमात्रतया स्थितिः ।  
मनसः सोत्तमा शान्तिर्ब्रह्मनिर्वाणलक्षणा ॥ ९७ ॥
</details>

<details open><summary>विश्वास-प्रस्तुतिः</summary>

प्रत्यक्प्रत्ययसन्तानप्रवाहकरणं धियः ।  
यदेषा मध्यमा शान्तिः शुद्धसत्त्वैकलक्षणा ॥ ९८ ॥
</details>

<details><summary>मूलम्</summary>

प्रत्यक्प्रत्ययसन्तानप्रवाहकरणं धियः ।  
यदेषा मध्यमा शान्तिः शुद्धसत्त्वैकलक्षणा ॥ ९८ ॥
</details>

<details open><summary>विश्वास-प्रस्तुतिः</summary>

विषयव्यापृतिं त्यक्त्वा श्रवणैकमनस्थितिः ।  
मनसश्चेतरा शान्तिर्मिश्रसत्त्वैकलक्षणा ॥ ९९ ॥
</details>

<details><summary>मूलम्</summary>

विषयव्यापृतिं त्यक्त्वा श्रवणैकमनस्थितिः ।  
मनसश्चेतरा शान्तिर्मिश्रसत्त्वैकलक्षणा ॥ ९९ ॥
</details>

<details open><summary>विश्वास-प्रस्तुतिः</summary>

प्राच्योदीच्याङ्गसद्भावे शमः सिध्यति नान्यथा ।  
तीव्रा विरक्तिः प्राच्याङ्गमुदीच्याङ्गं दमादयः ॥ १०० ॥
</details>

<details><summary>मूलम्</summary>

प्राच्योदीच्याङ्गसद्भावे शमः सिध्यति नान्यथा ।  
तीव्रा विरक्तिः प्राच्याङ्गमुदीच्याङ्गं दमादयः ॥ १०० ॥
</details>

<details open><summary>विश्वास-प्रस्तुतिः</summary>

कामः क्रोधश्च लोभश्च मदो मोहश्च मत्सरः ।  
न जिताः षडिमे येन तस्य शान्तिर्न सिध्यति ॥ १०१ ॥
</details>

<details><summary>मूलम्</summary>

कामः क्रोधश्च लोभश्च मदो मोहश्च मत्सरः ।  
न जिताः षडिमे येन तस्य शान्तिर्न सिध्यति ॥ १०१ ॥
</details>

<details open><summary>विश्वास-प्रस्तुतिः</summary>

शब्दादिविषयेभ्यो यो विषवन्न निवर्तते ।  
तीव्रमोक्षेच्छया भिक्षोस्तस्य शान्तिर्न सिध्यति ॥ १०२ ॥
</details>

<details><summary>मूलम्</summary>

शब्दादिविषयेभ्यो यो विषवन्न निवर्तते ।  
तीव्रमोक्षेच्छया भिक्षोस्तस्य शान्तिर्न सिध्यति ॥ १०२ ॥
</details>

<details open><summary>विश्वास-प्रस्तुतिः</summary>

येन नाराधितो देवो यस्य नो गुर्वनुग्रहः ।  
न वश्यं हृदयं यस्य तस्य शान्तिर्न सिध्यति ॥ १०३ ॥
</details>

<details><summary>मूलम्</summary>

येन नाराधितो देवो यस्य नो गुर्वनुग्रहः ।  
न वश्यं हृदयं यस्य तस्य शान्तिर्न सिध्यति ॥ १०३ ॥
</details>

<details open><summary>विश्वास-प्रस्तुतिः</summary>

मनःप्रसादसिद्ध्यर्थं साधनं श्रूयतां बुधैः ।  
मनःप्रसादो यत्सत्त्वे यदभावे न सिध्यति ॥ १०४ ॥
</details>

<details><summary>मूलम्</summary>

मनःप्रसादसिद्ध्यर्थं साधनं श्रूयतां बुधैः ।  
मनःप्रसादो यत्सत्त्वे यदभावे न सिध्यति ॥ १०४ ॥
</details>

<details open><summary>विश्वास-प्रस्तुतिः</summary>

ब्रह्मचर्यमहिंसा च दया भूतेष्ववक्रता ।  
विषयेष्वतिवैतृष्ण्यं शौचं दम्भविवर्जनम् ॥ १०५ ॥
</details>

<details><summary>मूलम्</summary>

ब्रह्मचर्यमहिंसा च दया भूतेष्ववक्रता ।  
विषयेष्वतिवैतृष्ण्यं शौचं दम्भविवर्जनम् ॥ १०५ ॥
</details>

<details open><summary>विश्वास-प्रस्तुतिः</summary>

सत्यं निर्ममता स्थैर्यमभिमानविसर्जनम् ।  
ईश्वरध्यानपरता ब्रह्मविद्भिः सहस्थितिः ॥ १०६ ॥
</details>

<details><summary>मूलम्</summary>

सत्यं निर्ममता स्थैर्यमभिमानविसर्जनम् ।  
ईश्वरध्यानपरता ब्रह्मविद्भिः सहस्थितिः ॥ १०६ ॥
</details>

<details open><summary>विश्वास-प्रस्तुतिः</summary>

ज्ञानशास्त्रैकपरता समता सुखदुःखयोः ।  
मानानासक्तिरेकान्तशीलता च मुमुक्षुता ॥ १०७ ॥
</details>

<details><summary>मूलम्</summary>

ज्ञानशास्त्रैकपरता समता सुखदुःखयोः ।  
मानानासक्तिरेकान्तशीलता च मुमुक्षुता ॥ १०७ ॥
</details>

<details open><summary>विश्वास-प्रस्तुतिः</summary>

यस्यैतद्विद्यते सर्वं तस्य चित्तं प्रसीदति ।  
न त्वेतद्धर्मशून्यस्य प्रकारान्तरकोटिभिः ॥ १०८ ॥
</details>

<details><summary>मूलम्</summary>

यस्यैतद्विद्यते सर्वं तस्य चित्तं प्रसीदति ।  
न त्वेतद्धर्मशून्यस्य प्रकारान्तरकोटिभिः ॥ १०८ ॥
</details>

<details open><summary>विश्वास-प्रस्तुतिः</summary>

स्मरणं दर्शनं स्त्रीणां गुणकर्मानुकीर्तनम् ।  
समीचीनत्वधीस्तासु प्रीतिः सम्भाषणं मिथः ॥ १०९ ॥
</details>

<details><summary>मूलम्</summary>

स्मरणं दर्शनं स्त्रीणां गुणकर्मानुकीर्तनम् ।  
समीचीनत्वधीस्तासु प्रीतिः सम्भाषणं मिथः ॥ १०९ ॥
</details>

<details open><summary>विश्वास-प्रस्तुतिः</summary>

सहवासश्च संसर्गोऽष्टधा मैथुनं विदुः ।  
एतद्विलक्षणं ब्रह्मचर्यं चित्तप्रसादकम् ॥ ११० ॥
</details>

<details><summary>मूलम्</summary>

सहवासश्च संसर्गोऽष्टधा मैथुनं विदुः ।  
एतद्विलक्षणं ब्रह्मचर्यं चित्तप्रसादकम् ॥ ११० ॥
</details>

<details open><summary>विश्वास-प्रस्तुतिः</summary>

अहिंसा वाङ्मनःकायैः प्राणिमात्राप्रपीडनम् ।  
स्वात्मवत्सर्वभूतेषु कायेन मनसा गिरा ॥ १११ ॥
</details>

<details><summary>मूलम्</summary>

अहिंसा वाङ्मनःकायैः प्राणिमात्राप्रपीडनम् ।  
स्वात्मवत्सर्वभूतेषु कायेन मनसा गिरा ॥ १११ ॥
</details>

<details open><summary>विश्वास-प्रस्तुतिः</summary>

अनुकम्पा दया सैव प्रोक्ता वेदान्तवेदिभिः ।  
करणत्रितयेष्वेकरूपतावक्रता मता ॥ ११२ ॥
</details>

<details><summary>मूलम्</summary>

अनुकम्पा दया सैव प्रोक्ता वेदान्तवेदिभिः ।  
करणत्रितयेष्वेकरूपतावक्रता मता ॥ ११२ ॥
</details>

<details open><summary>विश्वास-प्रस्तुतिः</summary>

ब्रह्मादिस्थावरान्तेषु वैराग्यं विषयेष्वनु ।  
यथैव काकविष्ठायां वैराग्यं तद्धि निर्मलम् ॥ ११३ ॥
</details>

<details><summary>मूलम्</summary>

ब्रह्मादिस्थावरान्तेषु वैराग्यं विषयेष्वनु ।  
यथैव काकविष्ठायां वैराग्यं तद्धि निर्मलम् ॥ ११३ ॥
</details>

<details open><summary>विश्वास-प्रस्तुतिः</summary>

बाह्यमाभ्यन्तरं चेति द्विविधं शौचमुच्यते ।  
मृज्जलाभ्यां कृतं शौचं बाह्यं शारीरकं स्मृतम् ॥ ११४ ॥
</details>

<details><summary>मूलम्</summary>

बाह्यमाभ्यन्तरं चेति द्विविधं शौचमुच्यते ।  
मृज्जलाभ्यां कृतं शौचं बाह्यं शारीरकं स्मृतम् ॥ ११४ ॥
</details>

<details open><summary>विश्वास-प्रस्तुतिः</summary>

अज्ञानदूरीकरणं मानसं शौचमान्तरम् ।  
अन्तःशौचे स्थिते सम्यग्बाह्यं नावश्यकं नृणाम् ॥ ११५ ॥
</details>

<details><summary>मूलम्</summary>

अज्ञानदूरीकरणं मानसं शौचमान्तरम् ।  
अन्तःशौचे स्थिते सम्यग्बाह्यं नावश्यकं नृणाम् ॥ ११५ ॥
</details>

<details open><summary>विश्वास-प्रस्तुतिः</summary>

ध्यानपूजादिकं लोके द्रष्टर्येव करोति यः ।  
पारमार्थिकधीहीनः स दम्भाचार उच्यते ॥ ११६ ॥
</details>

<details><summary>मूलम्</summary>

ध्यानपूजादिकं लोके द्रष्टर्येव करोति यः ।  
पारमार्थिकधीहीनः स दम्भाचार उच्यते ॥ ११६ ॥
</details>

<details open><summary>विश्वास-प्रस्तुतिः</summary>

पुंसस्तथानाचरणमदम्भित्वं विदुर्बुधा ः ।  
यत्स्वेन दृष्टं सम्यक्च श्रुतं तस्यैव भाषणम् ॥ ११७ ॥
</details>

<details><summary>मूलम्</summary>

पुंसस्तथानाचरणमदम्भित्वं विदुर्बुधा ः ।  
यत्स्वेन दृष्टं सम्यक्च श्रुतं तस्यैव भाषणम् ॥ ११७ ॥
</details>

<details open><summary>विश्वास-प्रस्तुतिः</summary>

सत्यमित्युच्यते ब्रह्म सत्यमित्यभिभाषणम् ।  
देहादिषु स्वकीयत्वदृढबुद्धिविसर्जनम् ॥ ११८ ॥
</details>

<details><summary>मूलम्</summary>

सत्यमित्युच्यते ब्रह्म सत्यमित्यभिभाषणम् ।  
देहादिषु स्वकीयत्वदृढबुद्धिविसर्जनम् ॥ ११८ ॥
</details>

<details open><summary>विश्वास-प्रस्तुतिः</summary>

निर्ममत्वं स्मृतं येन कैवल्यं लभते बुधः ।  
गुरुवेदान्तवचनैर्निश्चितार्थे दृढस्थितिः ॥ ११९ ॥
</details>

<details><summary>मूलम्</summary>

निर्ममत्वं स्मृतं येन कैवल्यं लभते बुधः ।  
गुरुवेदान्तवचनैर्निश्चितार्थे दृढस्थितिः ॥ ११९ ॥
</details>

<details open><summary>विश्वास-प्रस्तुतिः</summary>

तदेकवृत्त्या तत्स्थैर्यं नैश्चल्यं न तु वर्ष्मणः ।  
विद्यैश्वर्यतपोरूपकुलवर्णाश्रमादिभिः ॥ १२० ॥
</details>

<details><summary>मूलम्</summary>

तदेकवृत्त्या तत्स्थैर्यं नैश्चल्यं न तु वर्ष्मणः ।  
विद्यैश्वर्यतपोरूपकुलवर्णाश्रमादिभिः ॥ १२० ॥
</details>

<details open><summary>विश्वास-प्रस्तुतिः</summary>

सञ्जाताहङ्कृतित्यागस्त्वभिमानविसर्जनम् ।  
त्रिभिश्च करणैः सम्यग्हित्वा वैषयिकीं क्रियाम् ॥ १२१ ॥
</details>

<details><summary>मूलम्</summary>

सञ्जाताहङ्कृतित्यागस्त्वभिमानविसर्जनम् ।  
त्रिभिश्च करणैः सम्यग्हित्वा वैषयिकीं क्रियाम् ॥ १२१ ॥
</details>

<details open><summary>विश्वास-प्रस्तुतिः</summary>

स्वात्मैकचिन्तनं यत्तदीश्वरध्यानमीरितम् ।  
छायेव सर्वदा वासो ब्रह्मविद्भिः सह स्थितिः ॥ १२२ ॥
</details>

<details><summary>मूलम्</summary>

स्वात्मैकचिन्तनं यत्तदीश्वरध्यानमीरितम् ।  
छायेव सर्वदा वासो ब्रह्मविद्भिः सह स्थितिः ॥ १२२ ॥
</details>

<details open><summary>विश्वास-प्रस्तुतिः</summary>

यद्यदुक्तं ज्ञानशास्त्रे श्रवणादिकमेषु यः ।  
निरतः कर्मधीहीनः ज्ञाननिष्ठः स एव हि ॥ १२३ ॥
</details>

<details><summary>मूलम्</summary>

यद्यदुक्तं ज्ञानशास्त्रे श्रवणादिकमेषु यः ।  
निरतः कर्मधीहीनः ज्ञाननिष्ठः स एव हि ॥ १२३ ॥
</details>

<details open><summary>विश्वास-प्रस्तुतिः</summary>

धनकान्ताज्वरादीनां प्राप्तकाले सुखादिभिः ।  
विकारहीनतैव स्यात्सुखदुःखसमानता ॥ १२४ ॥
</details>

<details><summary>मूलम्</summary>

धनकान्ताज्वरादीनां प्राप्तकाले सुखादिभिः ।  
विकारहीनतैव स्यात्सुखदुःखसमानता ॥ १२४ ॥
</details>

<details open><summary>विश्वास-प्रस्तुतिः</summary>

श्रेष्ठं पूज्यं विदित्वा मां मानयन्तु जना भुवि ।  
इत्यासक्त्या विहीनत्वं मानानासक्तिरुच्यते ॥ १२५ ॥
</details>

<details><summary>मूलम्</summary>

श्रेष्ठं पूज्यं विदित्वा मां मानयन्तु जना भुवि ।  
इत्यासक्त्या विहीनत्वं मानानासक्तिरुच्यते ॥ १२५ ॥
</details>

<details open><summary>विश्वास-प्रस्तुतिः</summary>

सच्चिन्तनस्य सम्बाधो विघ्नोऽयं निर्जने ततः ।  
स्थेयमित्येक एवास्ति चेत्सैवैकान्तशीलता ॥ १२६ ॥
</details>

<details><summary>मूलम्</summary>

सच्चिन्तनस्य सम्बाधो विघ्नोऽयं निर्जने ततः ।  
स्थेयमित्येक एवास्ति चेत्सैवैकान्तशीलता ॥ १२६ ॥
</details>

<details open><summary>विश्वास-प्रस्तुतिः</summary>

संसारबन्धनिर्मुक्तिः कदा झटिति मे भवेत् ।  
इति या सुदृढा बुद्धिरीरिता सा मुमुक्षुता ॥ १२७ ॥
</details>

<details><summary>मूलम्</summary>

संसारबन्धनिर्मुक्तिः कदा झटिति मे भवेत् ।  
इति या सुदृढा बुद्धिरीरिता सा मुमुक्षुता ॥ १२७ ॥
</details>

<details open><summary>विश्वास-प्रस्तुतिः</summary>

ब्रह्मचर्यादिभिर्धर्मैर्बुद्धेर्दोषनिवृत्तये ।  
दण्डनं दम इत्याहुर्दमशब्दार्थकोविदाः ॥ १२८ ॥
</details>

<details><summary>मूलम्</summary>

ब्रह्मचर्यादिभिर्धर्मैर्बुद्धेर्दोषनिवृत्तये ।  
दण्डनं दम इत्याहुर्दमशब्दार्थकोविदाः ॥ १२८ ॥
</details>

<details open><summary>विश्वास-प्रस्तुतिः</summary>

तत्तद्वृत्तिनिरोधेन बाह्येन्द्रियविनिग्रहः ।  
योगिनो दम इत्याहुर्मनसः शान्तिसाधनम् ॥ १२९ ॥
</details>

<details><summary>मूलम्</summary>

तत्तद्वृत्तिनिरोधेन बाह्येन्द्रियविनिग्रहः ।  
योगिनो दम इत्याहुर्मनसः शान्तिसाधनम् ॥ १२९ ॥
</details>

<details open><summary>विश्वास-प्रस्तुतिः</summary>

इन्द्रियेष्विन्द्रियार्थेषु प्रवृत्तेषु यदृच्छया ।  
अनुधावति तान्येव मनो वायुमिवानलः ॥ १३० ॥
</details>

<details><summary>मूलम्</summary>

इन्द्रियेष्विन्द्रियार्थेषु प्रवृत्तेषु यदृच्छया ।  
अनुधावति तान्येव मनो वायुमिवानलः ॥ १३० ॥
</details>

<details open><summary>विश्वास-प्रस्तुतिः</summary>

इन्द्रियेषु निरुद्धेषु त्यक्त्वा वेगं मनः स्वयम् ।  
सत्त्वभावमुपादत्ते प्रसादस्तेन जायते ॥ १३१ ॥
</details>

<details><summary>मूलम्</summary>

इन्द्रियेषु निरुद्धेषु त्यक्त्वा वेगं मनः स्वयम् ।  
सत्त्वभावमुपादत्ते प्रसादस्तेन जायते ॥ १३१ ॥
</details>

<details open><summary>विश्वास-प्रस्तुतिः</summary>

प्रसन्ने सति चित्तेऽस्य  
मुक्तिः सिध्यति नान्यथा ।  
मनःप्रसादस्य निदानमेव  
निरोधनं यत्सकलेन्द्रियाणाम् ।  
बाह्येन्द्रिये साधु निरुध्यमाने  
बाह्यार्थभोगो मनसो वियुज्यते ॥ १३२ ॥
</details>

<details><summary>मूलम्</summary>

प्रसन्ने सति चित्तेऽस्य  
मुक्तिः सिध्यति नान्यथा ।  
मनःप्रसादस्य निदानमेव  
निरोधनं यत्सकलेन्द्रियाणाम् ।  
बाह्येन्द्रिये साधु निरुध्यमाने  
बाह्यार्थभोगो मनसो वियुज्यते ॥ १३२ ॥
</details>

<details open><summary>विश्वास-प्रस्तुतिः</summary>

तेन स्वदौष्ट्यं परिमुच्य चित्तं  
शनैः शनैः शान्तिमुपाददाति ।  
चित्तस्य बाह्यार्थविमोक्षमेव  
मोक्षं विदुर्मोक्षणलक्षणज्ञाः ॥ १३३ ॥
</details>

<details><summary>मूलम्</summary>

तेन स्वदौष्ट्यं परिमुच्य चित्तं  
शनैः शनैः शान्तिमुपाददाति ।  
चित्तस्य बाह्यार्थविमोक्षमेव  
मोक्षं विदुर्मोक्षणलक्षणज्ञाः ॥ १३३ ॥
</details>

<details open><summary>विश्वास-प्रस्तुतिः</summary>

दमं विना साधु मनःप्रसाद -  
हेतुं न विद्मः सुकरं मुमुक्षोः ।  
दमेन चित्तं निजदोषजातं  
विसृज्य शान्तिं समुपैति शीघ्रम् ॥ १३४ ॥
</details>

<details><summary>मूलम्</summary>

दमं विना साधु मनःप्रसाद -  
हेतुं न विद्मः सुकरं मुमुक्षोः ।  
दमेन चित्तं निजदोषजातं  
विसृज्य शान्तिं समुपैति शीघ्रम् ॥ १३४ ॥
</details>

<details open><summary>विश्वास-प्रस्तुतिः</summary>

प्राणायामाद्भवति मनसो निश्चलत्वं प्रसादो  
यस्याप्यस्य प्रतिनियतदिग्देशकालाद्यवेक्ष्य ।  
सम्यग्दृष्ट्या क्वचिदपि तया नो दमो हन्यते त -  
त्कुर्याद्धीमान्दममनलसश्चित्तशान्त्यै प्रयत्नात् ॥ १३५ ॥
</details>

<details><summary>मूलम्</summary>

प्राणायामाद्भवति मनसो निश्चलत्वं प्रसादो  
यस्याप्यस्य प्रतिनियतदिग्देशकालाद्यवेक्ष्य ।  
सम्यग्दृष्ट्या क्वचिदपि तया नो दमो हन्यते त -  
त्कुर्याद्धीमान्दममनलसश्चित्तशान्त्यै प्रयत्नात् ॥ १३५ ॥
</details>

<details open><summary>विश्वास-प्रस्तुतिः</summary>

सर्वेन्द्रियाणां गतिनिग्रहेण  
भोग्येषु दोषाद्यवमर्शनेन ।  
ईशप्रसादाच्च गुरोः प्रसादा -  
च्छान्तिं समायात्यचिरेण चित्तम् ॥ १३६ ॥
</details>

<details><summary>मूलम्</summary>

सर्वेन्द्रियाणां गतिनिग्रहेण  
भोग्येषु दोषाद्यवमर्शनेन ।  
ईशप्रसादाच्च गुरोः प्रसादा -  
च्छान्तिं समायात्यचिरेण चित्तम् ॥ १३६ ॥
</details>

<details open><summary>विश्वास-प्रस्तुतिः</summary>

आध्यात्मिकादि यद्दुःखं प्राप्तं प्रारब्धवेगतः ।  
अचिन्तया तत्सहनं तितिक्षेति निगद्यते ॥ १३७ ॥
</details>

<details><summary>मूलम्</summary>

आध्यात्मिकादि यद्दुःखं प्राप्तं प्रारब्धवेगतः ।  
अचिन्तया तत्सहनं तितिक्षेति निगद्यते ॥ १३७ ॥
</details>

<details open><summary>विश्वास-प्रस्तुतिः</summary>

रक्षा तितिक्षासदृशी मुमुक्षो -  
र्न विद्यतेऽसौ पविना न भिद्यते ।  
यामेव धीराः कवचीव विघ्ना -  
न्सर्वांस्तृणीकृत्य जयन्ति मायाम् ॥ १३८ ॥
</details>

<details><summary>मूलम्</summary>

रक्षा तितिक्षासदृशी मुमुक्षो -  
र्न विद्यतेऽसौ पविना न भिद्यते ।  
यामेव धीराः कवचीव विघ्ना -  
न्सर्वांस्तृणीकृत्य जयन्ति मायाम् ॥ १३८ ॥
</details>

<details open><summary>विश्वास-प्रस्तुतिः</summary>

क्षमावतामेव हि योगसिद्धिः  
स्वाराज्यलक्ष्मीसुखभोगसिद्धिः ।  
क्षमाविहीना निपतन्ति विघ्नै -  
र्वातैर्हताः पर्णचया इव द्रुमात् ॥ १३९ ॥
</details>

<details><summary>मूलम्</summary>

क्षमावतामेव हि योगसिद्धिः  
स्वाराज्यलक्ष्मीसुखभोगसिद्धिः ।  
क्षमाविहीना निपतन्ति विघ्नै -  
र्वातैर्हताः पर्णचया इव द्रुमात् ॥ १३९ ॥
</details>

<details open><summary>विश्वास-प्रस्तुतिः</summary>

तितिक्षया तपो दानं यज्ञस्तीर्थं व्रतं श्रुतम् ।  
भूतिः स्वर्गोऽपवर्गश्च प्राप्यते तत्तदर्थिभिः ॥ १४० ॥
</details>

<details><summary>मूलम्</summary>

तितिक्षया तपो दानं यज्ञस्तीर्थं व्रतं श्रुतम् ।  
भूतिः स्वर्गोऽपवर्गश्च प्राप्यते तत्तदर्थिभिः ॥ १४० ॥
</details>

<details open><summary>विश्वास-प्रस्तुतिः</summary>

ब्रह्मचर्यमहिंसा च साधूनामप्यगर्हणम् ।  
पराक्षेपादिसहनं तितिक्षोरेव सिध्यति ॥ १४१ ॥
</details>

<details><summary>मूलम्</summary>

ब्रह्मचर्यमहिंसा च साधूनामप्यगर्हणम् ।  
पराक्षेपादिसहनं तितिक्षोरेव सिध्यति ॥ १४१ ॥
</details>

<details open><summary>विश्वास-प्रस्तुतिः</summary>

साधनेष्वपि सर्वेषु तितिक्षोत्तमसाधनम् ।  
यत्र विघ्नाः पलायन्ते दैविका अपि भौतिकाः ॥ १४२ ॥
</details>

<details><summary>मूलम्</summary>

साधनेष्वपि सर्वेषु तितिक्षोत्तमसाधनम् ।  
यत्र विघ्नाः पलायन्ते दैविका अपि भौतिकाः ॥ १४२ ॥
</details>

<details open><summary>विश्वास-प्रस्तुतिः</summary>

तितिक्षोरेव विघ्नेभ्यस्त्वनिवर्तितचेतसः ।  
सिध्यन्ति सिद्धयः सर्वा अणिमाद्याः समृद्धयः ॥ १४३ ॥
</details>

<details><summary>मूलम्</summary>

तितिक्षोरेव विघ्नेभ्यस्त्वनिवर्तितचेतसः ।  
सिध्यन्ति सिद्धयः सर्वा अणिमाद्याः समृद्धयः ॥ १४३ ॥
</details>

<details open><summary>विश्वास-प्रस्तुतिः</summary>

तस्मान्मुमुक्षोरधिका तितिक्षा  
सम्पादनीयेप्सितकार्यसिद्ध्यै ।  
तीव्रा मुमुक्षा च महत्युपेक्षा  
चोभे तितिक्षा सहकारि कारणम् ॥ १४४ ॥
</details>

<details><summary>मूलम्</summary>

तस्मान्मुमुक्षोरधिका तितिक्षा  
सम्पादनीयेप्सितकार्यसिद्ध्यै ।  
तीव्रा मुमुक्षा च महत्युपेक्षा  
चोभे तितिक्षा सहकारि कारणम् ॥ १४४ ॥
</details>

<details open><summary>विश्वास-प्रस्तुतिः</summary>

तत्तत्कालसमागतामयततेः शान्त्यै प्रवृत्तो यदि  
स्यात्तत्तत्परिहारकौषधरतस्तच्चिन्तने तत्परः ।  
तद्भिक्षुः श्रवणादिधर्मरहितो भूत्वा मृतश्चेत्ततः  
किं सिद्धं फलमाप्नुयादुभयथा भ्रष्टो भवेत्स्वार्थतः ॥ १४५ ॥
</details>

<details><summary>मूलम्</summary>

तत्तत्कालसमागतामयततेः शान्त्यै प्रवृत्तो यदि  
स्यात्तत्तत्परिहारकौषधरतस्तच्चिन्तने तत्परः ।  
तद्भिक्षुः श्रवणादिधर्मरहितो भूत्वा मृतश्चेत्ततः  
किं सिद्धं फलमाप्नुयादुभयथा भ्रष्टो भवेत्स्वार्थतः ॥ १४५ ॥
</details>

<details open><summary>विश्वास-प्रस्तुतिः</summary>

योगमभ्यस्यतो भिक्षोर्योगाच्चलितचेतसः ।  
प्राप्य पुण्यकृतांल्लोकानित्यादि प्राह केशवः ॥ १४६ ॥
</details>

<details><summary>मूलम्</summary>

योगमभ्यस्यतो भिक्षोर्योगाच्चलितचेतसः ।  
प्राप्य पुण्यकृतांल्लोकानित्यादि प्राह केशवः ॥ १४६ ॥
</details>

<details open><summary>विश्वास-प्रस्तुतिः</summary>

न तु कृत्वैव सन्न्यासं तूष्णीमेव मृतस्य हि ।  
पुण्यलोकगतिं ब्रूते भगवान्न्यासमात्रतः ॥ १४७ ॥
</details>

<details><summary>मूलम्</summary>

न तु कृत्वैव सन्न्यासं तूष्णीमेव मृतस्य हि ।  
पुण्यलोकगतिं ब्रूते भगवान्न्यासमात्रतः ॥ १४७ ॥
</details>

<details open><summary>विश्वास-प्रस्तुतिः</summary>

न च सन्न्यसनादेव सिद्धिं समधिगच्छति ।  
इत्यनुष्ठेयसन्त्यागात्सिद्ध्यभावमुवाच च ॥ १४८ ॥
</details>

<details><summary>मूलम्</summary>

न च सन्न्यसनादेव सिद्धिं समधिगच्छति ।  
इत्यनुष्ठेयसन्त्यागात्सिद्ध्यभावमुवाच च ॥ १४८ ॥
</details>

<details open><summary>विश्वास-प्रस्तुतिः</summary>

तस्मात्तितिक्षया सोढ्वा तत्तद्दुःखमुपागतम् ।  
कुर्याच्छक्त्यनुरूपेण श्रवणादि शनैः शनैः ॥ १४९ ॥
</details>

<details><summary>मूलम्</summary>

तस्मात्तितिक्षया सोढ्वा तत्तद्दुःखमुपागतम् ।  
कुर्याच्छक्त्यनुरूपेण श्रवणादि शनैः शनैः ॥ १४९ ॥
</details>

<details open><summary>विश्वास-प्रस्तुतिः</summary>

प्रयोजनं तितिक्षायाः साधितायाः प्रयत्नतः ।  
प्राप्तदुःखासहिष्णुत्वे न किञ्चिदपि दृश्यते ॥ १५० ॥
</details>

<details><summary>मूलम्</summary>

प्रयोजनं तितिक्षायाः साधितायाः प्रयत्नतः ।  
प्राप्तदुःखासहिष्णुत्वे न किञ्चिदपि दृश्यते ॥ १५० ॥
</details>

<details open><summary>विश्वास-प्रस्तुतिः</summary>

साधनत्वेन दृष्टानां सर्वेषामपि कर्मणाम् ।  
विधिना यः परित्यागः स सन्न्यासः सतां मतः ॥ १५१ ॥
</details>

<details><summary>मूलम्</summary>

साधनत्वेन दृष्टानां सर्वेषामपि कर्मणाम् ।  
विधिना यः परित्यागः स सन्न्यासः सतां मतः ॥ १५१ ॥
</details>

<details open><summary>विश्वास-प्रस्तुतिः</summary>

उपरमयति कर्माणीत्युपरतिशब्देन कथ्यते न्यासः ।  
न्यासेन हि सर्वेषां श्रुत्या प्रोक्तो विकर्मणां त्यागः ॥ १५२ ॥
</details>

<details><summary>मूलम्</summary>

उपरमयति कर्माणीत्युपरतिशब्देन कथ्यते न्यासः ।  
न्यासेन हि सर्वेषां श्रुत्या प्रोक्तो विकर्मणां त्यागः ॥ १५२ ॥
</details>

<details open><summary>विश्वास-प्रस्तुतिः</summary>

कर्मणा साध्यमानस्यानित्यत्वं श्रूयते यतः ।  
कर्मणानेन किं नित्यफलेप्सोः परमार्थिनः ॥ १५३ ॥
</details>

<details><summary>मूलम्</summary>

कर्मणा साध्यमानस्यानित्यत्वं श्रूयते यतः ।  
कर्मणानेन किं नित्यफलेप्सोः परमार्थिनः ॥ १५३ ॥
</details>

<details open><summary>विश्वास-प्रस्तुतिः</summary>

उत्पाद्यमाप्यं संस्कार्यं विकार्यं परिगण्यते ।  
चतुर्विधं कर्मसाध्यं फलं नान्यदितः परम् ॥ १५४ ॥
</details>

<details><summary>मूलम्</summary>

उत्पाद्यमाप्यं संस्कार्यं विकार्यं परिगण्यते ।  
चतुर्विधं कर्मसाध्यं फलं नान्यदितः परम् ॥ १५४ ॥
</details>

<details open><summary>विश्वास-प्रस्तुतिः</summary>

नैतदन्यतरं ब्रह्म कदा भवितुमर्हति ।  
स्वतःसिद्धं सर्वदाप्तं शुद्धं निर्मलमक्रियम् ॥ १५५ ॥
</details>

<details><summary>मूलम्</summary>

नैतदन्यतरं ब्रह्म कदा भवितुमर्हति ।  
स्वतःसिद्धं सर्वदाप्तं शुद्धं निर्मलमक्रियम् ॥ १५५ ॥
</details>

<details open><summary>विश्वास-प्रस्तुतिः</summary>

न चास्य कश्चिज्जनितेत्यागमेन निषिध्यते ।  
कारणं ब्रह्म तत्तस्माद्ब्रह्म नोत्पाद्यमिष्यते ॥ १५६ ॥
</details>

<details><summary>मूलम्</summary>

न चास्य कश्चिज्जनितेत्यागमेन निषिध्यते ।  
कारणं ब्रह्म तत्तस्माद्ब्रह्म नोत्पाद्यमिष्यते ॥ १५६ ॥
</details>

<details open><summary>विश्वास-प्रस्तुतिः</summary>

आप्त्राप्ययोस्तु भेदश्चेदाप्त्रा चाप्यमवाप्यते ।  
आप्तृस्वरूपमेवैतद्ब्रह्म नाप्यं कदाचन ॥ १५७ ॥
</details>

<details><summary>मूलम्</summary>

आप्त्राप्ययोस्तु भेदश्चेदाप्त्रा चाप्यमवाप्यते ।  
आप्तृस्वरूपमेवैतद्ब्रह्म नाप्यं कदाचन ॥ १५७ ॥
</details>

<details open><summary>विश्वास-प्रस्तुतिः</summary>

मलिनस्यैव संस्कारो दर्पणादेरिहेष्यते ।  
व्योमवन्नित्यशुद्धस्य ब्रह्मणो नैव संस्क्रिया ॥ १५८ ॥
</details>

<details><summary>मूलम्</summary>

मलिनस्यैव संस्कारो दर्पणादेरिहेष्यते ।  
व्योमवन्नित्यशुद्धस्य ब्रह्मणो नैव संस्क्रिया ॥ १५८ ॥
</details>

<details open><summary>विश्वास-प्रस्तुतिः</summary>

केन दुष्टेन युज्येत वस्तु निर्मलमक्रियम् ।  
यद्योगादागतं दोषं संस्कारो विनिवर्तयेत् ॥ १५९ ॥
</details>

<details><summary>मूलम्</summary>

केन दुष्टेन युज्येत वस्तु निर्मलमक्रियम् ।  
यद्योगादागतं दोषं संस्कारो विनिवर्तयेत् ॥ १५९ ॥
</details>

<details open><summary>विश्वास-प्रस्तुतिः</summary>

निर्गुणस्य गुणाधानमपि नैवोपपद्यते ।  
केवलो निर्गुणश्चेति नैर्गुण्यं श्रूयते यतः ॥ १६० ॥
</details>

<details><summary>मूलम्</summary>

निर्गुणस्य गुणाधानमपि नैवोपपद्यते ।  
केवलो निर्गुणश्चेति नैर्गुण्यं श्रूयते यतः ॥ १६० ॥
</details>

<details open><summary>विश्वास-प्रस्तुतिः</summary>

सावयवस्य क्षीरादेर्वस्तुनः परिणामिनः ।  
येन केन विकारित्वं स्यान्नो निष्कर्मवस्तुनः ॥ १६१ ॥
</details>

<details><summary>मूलम्</summary>

सावयवस्य क्षीरादेर्वस्तुनः परिणामिनः ।  
येन केन विकारित्वं स्यान्नो निष्कर्मवस्तुनः ॥ १६१ ॥
</details>

<details open><summary>विश्वास-प्रस्तुतिः</summary>

निष्कलं निष्क्रियं शान्तं निरवद्यं निरञ्जनम् ।  
इत्येव वस्तुनस्तत्त्वं श्रुतियुक्तिव्यवस्थितम् ॥ १६२ ॥
</details>

<details><summary>मूलम्</summary>

निष्कलं निष्क्रियं शान्तं निरवद्यं निरञ्जनम् ।  
इत्येव वस्तुनस्तत्त्वं श्रुतियुक्तिव्यवस्थितम् ॥ १६२ ॥
</details>

<details open><summary>विश्वास-प्रस्तुतिः</summary>

तस्मान्न कर्मसाध्यत्वं ब्रह्मणोऽस्ति कुतश्चन ।  
कर्मसाध्यं त्वनित्यं हि ब्रह्म नित्यं सनातनम् ॥ १६३ ॥
</details>

<details><summary>मूलम्</summary>

तस्मान्न कर्मसाध्यत्वं ब्रह्मणोऽस्ति कुतश्चन ।  
कर्मसाध्यं त्वनित्यं हि ब्रह्म नित्यं सनातनम् ॥ १६३ ॥
</details>

<details open><summary>विश्वास-प्रस्तुतिः</summary>

देहादिः क्षीयते लोको यथैवं कर्मणा चितः ।  
तथैवामुष्मिको लोकः सञ्चितः पुण्यकर्मणा ॥ १६४ ॥
</details>

<details><summary>मूलम्</summary>

देहादिः क्षीयते लोको यथैवं कर्मणा चितः ।  
तथैवामुष्मिको लोकः सञ्चितः पुण्यकर्मणा ॥ १६४ ॥
</details>

<details open><summary>विश्वास-प्रस्तुतिः</summary>

कृतकत्वमनित्यत्वे हेतुर्जागर्ति सर्वदा ।  
तस्मादनित्ये स्वर्गादौ पण्डितः को नु मुह्यति ॥ १६५ ॥
</details>

<details><summary>मूलम्</summary>

कृतकत्वमनित्यत्वे हेतुर्जागर्ति सर्वदा ।  
तस्मादनित्ये स्वर्गादौ पण्डितः को नु मुह्यति ॥ १६५ ॥
</details>

<details open><summary>विश्वास-प्रस्तुतिः</summary>

जगद्धेतोस्तु नित्यत्वं सर्वेषामपि सम्मतम् ।  
जगद्धेतुत्वमस्यैव वावदीति श्रुतिर्मुहुः ॥ १६६ ॥
</details>

<details><summary>मूलम्</summary>

जगद्धेतोस्तु नित्यत्वं सर्वेषामपि सम्मतम् ।  
जगद्धेतुत्वमस्यैव वावदीति श्रुतिर्मुहुः ॥ १६६ ॥
</details>

<details open><summary>विश्वास-प्रस्तुतिः</summary>

ऐतदात्म्यमिदं सर्वं तत्सत्यमिति च श्रुतिः ।  
अस्यैव नित्यतां ब्रूते जगद्धेतोः सतः स्फुटम् ॥ १६७ ॥
</details>

<details><summary>मूलम्</summary>

ऐतदात्म्यमिदं सर्वं तत्सत्यमिति च श्रुतिः ।  
अस्यैव नित्यतां ब्रूते जगद्धेतोः सतः स्फुटम् ॥ १६७ ॥
</details>

<details open><summary>विश्वास-प्रस्तुतिः</summary>

न कर्मणा न प्रजया धनेनेति स्वयं श्रुतिः ।  
कर्मणो मोक्षहेतुत्वं साक्षादेव निषेधति ॥ १६८ ॥
</details>

<details><summary>मूलम्</summary>

न कर्मणा न प्रजया धनेनेति स्वयं श्रुतिः ।  
कर्मणो मोक्षहेतुत्वं साक्षादेव निषेधति ॥ १६८ ॥
</details>

<details open><summary>विश्वास-प्रस्तुतिः</summary>

प्रत्यग्ब्रह्मविचारपूर्वमुभयोरेकत्वबोधाद्विना  
कैवल्यं पुरुषस्य सिध्यति परब्रह्मात्मतालक्षणम् ।  
न स्नानैरपि कीर्तनैरपि जपैर्नो कृच्छ्रचान्द्रायणै -  
र्नो वाप्यध्वरयज्ञदाननिगमैर्नो मन्त्रतन्त्रैरपि ॥ १६९ ॥
</details>

<details><summary>मूलम्</summary>

प्रत्यग्ब्रह्मविचारपूर्वमुभयोरेकत्वबोधाद्विना  
कैवल्यं पुरुषस्य सिध्यति परब्रह्मात्मतालक्षणम् ।  
न स्नानैरपि कीर्तनैरपि जपैर्नो कृच्छ्रचान्द्रायणै -  
र्नो वाप्यध्वरयज्ञदाननिगमैर्नो मन्त्रतन्त्रैरपि ॥ १६९ ॥
</details>

<details open><summary>विश्वास-प्रस्तुतिः</summary>

ज्ञानादेव तु कैवल्यमिति श्रुत्या निगद्यते ।  
ज्ञानस्य मुक्तिहेतुत्वमन्यव्यावृत्तिपूर्वकम् ॥ १७० ॥
</details>

<details><summary>मूलम्</summary>

ज्ञानादेव तु कैवल्यमिति श्रुत्या निगद्यते ।  
ज्ञानस्य मुक्तिहेतुत्वमन्यव्यावृत्तिपूर्वकम् ॥ १७० ॥
</details>

<details open><summary>विश्वास-प्रस्तुतिः</summary>

विवेकिनो विरक्तस्य ब्रह्मनित्यत्ववेदिनः ।  
तद्भावेच्छोरनित्यार्थे तत्सामग्र्ये कुतोऽरतिः ॥ १७१ ॥
</details>

<details><summary>मूलम्</summary>

विवेकिनो विरक्तस्य ब्रह्मनित्यत्ववेदिनः ।  
तद्भावेच्छोरनित्यार्थे तत्सामग्र्ये कुतोऽरतिः ॥ १७१ ॥
</details>

<details open><summary>विश्वास-प्रस्तुतिः</summary>

तस्मादनित्ये स्वर्गादौ साधनत्वेन चोदितम् ।  
नित्यं नैमित्तिकं चापि सर्वं कर्म ससाधनम् ॥ १७२ ॥
</details>

<details><summary>मूलम्</summary>

तस्मादनित्ये स्वर्गादौ साधनत्वेन चोदितम् ।  
नित्यं नैमित्तिकं चापि सर्वं कर्म ससाधनम् ॥ १७२ ॥
</details>

<details open><summary>विश्वास-प्रस्तुतिः</summary>

मुमुक्षुणा परित्याज्यं ब्रह्मभावमभीप्सुना ।  
मुमुक्षोरपि कर्मास्तु श्रवणं चापि साधनम् ॥ १७३ ॥
</details>

<details><summary>मूलम्</summary>

मुमुक्षुणा परित्याज्यं ब्रह्मभावमभीप्सुना ।  
मुमुक्षोरपि कर्मास्तु श्रवणं चापि साधनम् ॥ १७३ ॥
</details>

<details open><summary>विश्वास-प्रस्तुतिः</summary>

हस्तवद्द्वयमेतस्य स्वकार्यं साधयिष्यति ।  
यथा विजृम्भते दीपो ऋजूकरणकर्मणा ॥ १७४ ॥
</details>

<details><summary>मूलम्</summary>

हस्तवद्द्वयमेतस्य स्वकार्यं साधयिष्यति ।  
यथा विजृम्भते दीपो ऋजूकरणकर्मणा ॥ १७४ ॥
</details>

<details open><summary>विश्वास-प्रस्तुतिः</summary>

तथा श्रवणजो बोधः पुंसो विहितकर्मणा ।  
अतः सापेक्षितं ज्ञानमथवापि समुच्चयम् ॥ १७५ ॥
</details>

<details><summary>मूलम्</summary>

तथा श्रवणजो बोधः पुंसो विहितकर्मणा ।  
अतः सापेक्षितं ज्ञानमथवापि समुच्चयम् ॥ १७५ ॥
</details>

<details open><summary>विश्वास-प्रस्तुतिः</summary>

मोक्षस्य साधनमिति वदन्ति ब्रह्मवादिनः ।  
मुमुक्षोर्युज्यते त्यागः कथं विहितकर्मणः ॥ ।  
१७६ ॥
</details>

<details><summary>मूलम्</summary>

मोक्षस्य साधनमिति वदन्ति ब्रह्मवादिनः ।  
मुमुक्षोर्युज्यते त्यागः कथं विहितकर्मणः ॥ ।  
१७६ ॥
</details>

<details open><summary>विश्वास-प्रस्तुतिः</summary>

इति शङ्का न कर्तव्या मूढवत्पण्डितोत्तमैः ।  
कर्मणः फलमन्यत्तु श्रवणस्य फलं पृथक् ॥ १७७ ॥
</details>

<details><summary>मूलम्</summary>

इति शङ्का न कर्तव्या मूढवत्पण्डितोत्तमैः ।  
कर्मणः फलमन्यत्तु श्रवणस्य फलं पृथक् ॥ १७७ ॥
</details>

<details open><summary>विश्वास-प्रस्तुतिः</summary>

वैलक्षण्यं च सामग्र्योश्चोभयत्राधिकारिणोः ।  
कामी कर्मण्यधिकृतो निष्कामी श्रवणे मतः ॥ १७८ ॥
</details>

<details><summary>मूलम्</summary>

वैलक्षण्यं च सामग्र्योश्चोभयत्राधिकारिणोः ।  
कामी कर्मण्यधिकृतो निष्कामी श्रवणे मतः ॥ १७८ ॥
</details>

<details open><summary>विश्वास-प्रस्तुतिः</summary>

अर्थी समर्थ इत्यादि लक्षणं कर्मिणो मतम् ।  
परीक्ष्य लोकानित्यादि लक्षणं मोक्षकाङ्क्षिणः ॥ १७९ ॥
</details>

<details><summary>मूलम्</summary>

अर्थी समर्थ इत्यादि लक्षणं कर्मिणो मतम् ।  
परीक्ष्य लोकानित्यादि लक्षणं मोक्षकाङ्क्षिणः ॥ १७९ ॥
</details>

<details open><summary>विश्वास-प्रस्तुतिः</summary>

मोक्षाधिकारी सन्न्यासी गृहस्थः किल कर्मणि ।  
कर्मणः साधनं भार्यास्रुक्स्रुवादिपरिग्रहः ॥ १८० ॥
</details>

<details><summary>मूलम्</summary>

मोक्षाधिकारी सन्न्यासी गृहस्थः किल कर्मणि ।  
कर्मणः साधनं भार्यास्रुक्स्रुवादिपरिग्रहः ॥ १८० ॥
</details>

<details open><summary>विश्वास-प्रस्तुतिः</summary>

नैवान्यसाधनापेक्षा शुश्रूषोस्तु गुरुं विना ।  
उपर्युपर्यहङ्कारो वर्धते कर्मणा भृशम् ॥ १८१ ॥
</details>

<details><summary>मूलम्</summary>

नैवान्यसाधनापेक्षा शुश्रूषोस्तु गुरुं विना ।  
उपर्युपर्यहङ्कारो वर्धते कर्मणा भृशम् ॥ १८१ ॥
</details>

<details open><summary>विश्वास-प्रस्तुतिः</summary>

अहङ्कारस्य विच्छित्तिः श्रवणेन प्रतिक्षणम् ।  
प्रवर्तकं कर्मशास्त्रं ज्ञानशास्त्रं निवर्तकम् ॥ १८२ ॥
</details>

<details><summary>मूलम्</summary>

अहङ्कारस्य विच्छित्तिः श्रवणेन प्रतिक्षणम् ।  
प्रवर्तकं कर्मशास्त्रं ज्ञानशास्त्रं निवर्तकम् ॥ १८२ ॥
</details>

<details open><summary>विश्वास-प्रस्तुतिः</summary>

इत्यादिवैपरीत्यं तत्साधने चाधिकारिणोः ।  
द्वयोः परस्परापेक्षा विद्यते न कदाचन ॥ १८३ ॥
</details>

<details><summary>मूलम्</summary>

इत्यादिवैपरीत्यं तत्साधने चाधिकारिणोः ।  
द्वयोः परस्परापेक्षा विद्यते न कदाचन ॥ १८३ ॥
</details>

<details open><summary>विश्वास-प्रस्तुतिः</summary>

सामग्र्योश्चोभयोस्तद्वदुभयत्राधिकारिणोः ।  
ऊर्ध्वं नयति विज्ञानमधः प्रापयति क्रिया ॥ १८४ ॥
</details>

<details><summary>मूलम्</summary>

सामग्र्योश्चोभयोस्तद्वदुभयत्राधिकारिणोः ।  
ऊर्ध्वं नयति विज्ञानमधः प्रापयति क्रिया ॥ १८४ ॥
</details>

<details open><summary>विश्वास-प्रस्तुतिः</summary>

कथमन्योन्यसापेक्षा कथं वापि समुच्चयः ।  
यथाग्नेस्तृणकूटस्य तेजसस्तिमिरस्य च ॥ १८५ ॥
</details>

<details><summary>मूलम्</summary>

कथमन्योन्यसापेक्षा कथं वापि समुच्चयः ।  
यथाग्नेस्तृणकूटस्य तेजसस्तिमिरस्य च ॥ १८५ ॥
</details>

<details open><summary>विश्वास-प्रस्तुतिः</summary>

सहयोगो न घटते तथैव ज्ञानकर्मणोः ।  
किमूपकुर्याज्ज्ञानस्य कर्मस्वप्रतियोगिनः ।  
यस्य सन्निधिमात्रेण स्वयं न स्फूर्तिमृच्छति ॥ १८६ ॥
</details>

<details><summary>मूलम्</summary>

सहयोगो न घटते तथैव ज्ञानकर्मणोः ।  
किमूपकुर्याज्ज्ञानस्य कर्मस्वप्रतियोगिनः ।  
यस्य सन्निधिमात्रेण स्वयं न स्फूर्तिमृच्छति ॥ १८६ ॥
</details>

<details open><summary>विश्वास-प्रस्तुतिः</summary>

कोटीन्धनाद्रिज्वलितोऽपि वह्निरर्कस्य नार्हत्युपकर्तुमीषत् ।  
यथा तथा कर्मसहस्रकोटिर्ज्ञानस्य किं नु स्वयमेव लीयते ॥ १८७ ॥
</details>

<details><summary>मूलम्</summary>

कोटीन्धनाद्रिज्वलितोऽपि वह्निरर्कस्य नार्हत्युपकर्तुमीषत् ।  
यथा तथा कर्मसहस्रकोटिर्ज्ञानस्य किं नु स्वयमेव लीयते ॥ १८७ ॥
</details>

<details open><summary>विश्वास-प्रस्तुतिः</summary>

एककर्त्राश्रयौ हस्तौ कर्मण्यधिकृतावुभौ ।  
सहयोगस्तयोर्युक्तो न तथा ज्ञानकर्मणोः ॥ १८८ ॥
</details>

<details><summary>मूलम्</summary>

एककर्त्राश्रयौ हस्तौ कर्मण्यधिकृतावुभौ ।  
सहयोगस्तयोर्युक्तो न तथा ज्ञानकर्मणोः ॥ १८८ ॥
</details>

<details open><summary>विश्वास-प्रस्तुतिः</summary>

कर्त्रा कर्तुमकर्तुं वाप्यन्यथा कर्म शक्यते ।  
न तथा वस्तुनो ज्ञानं कर्तृतन्त्रं कदाचन ॥ १८९ ॥
</details>

<details><summary>मूलम्</summary>

कर्त्रा कर्तुमकर्तुं वाप्यन्यथा कर्म शक्यते ।  
न तथा वस्तुनो ज्ञानं कर्तृतन्त्रं कदाचन ॥ १८९ ॥
</details>

<details open><summary>विश्वास-प्रस्तुतिः</summary>

यथा वस्तु तथा ज्ञानं प्रमाणेन विजायते ।  
नापेक्षते च यत्किञ्चित्कर्म वा युक्तिकौशलम् ॥ १९० ॥
</details>

<details><summary>मूलम्</summary>

यथा वस्तु तथा ज्ञानं प्रमाणेन विजायते ।  
नापेक्षते च यत्किञ्चित्कर्म वा युक्तिकौशलम् ॥ १९० ॥
</details>

<details open><summary>विश्वास-प्रस्तुतिः</summary>

ज्ञानस्य वस्तुतन्त्रत्वे संशयाद्युदयः कथम् ।  
अतो न वास्तवं ज्ञानमिति नो शङ्क्यतां बुधैः ॥ १९१ ॥
</details>

<details><summary>मूलम्</summary>

ज्ञानस्य वस्तुतन्त्रत्वे संशयाद्युदयः कथम् ।  
अतो न वास्तवं ज्ञानमिति नो शङ्क्यतां बुधैः ॥ १९१ ॥
</details>

<details open><summary>विश्वास-प्रस्तुतिः</summary>

प्रमाणासौष्ठववृतं संशयादि न वास्तवम् ।  
श्रुतिप्रमाणसुष्ठुत्वे ज्ञानं भवति वास्तवम् ॥ १९२ ॥
</details>

<details><summary>मूलम्</summary>

प्रमाणासौष्ठववृतं संशयादि न वास्तवम् ।  
श्रुतिप्रमाणसुष्ठुत्वे ज्ञानं भवति वास्तवम् ॥ १९२ ॥
</details>

<details open><summary>विश्वास-प्रस्तुतिः</summary>

वस्तु तावत्परं ब्रह्म नित्यं सत्यं ध्रुवं विभु ।  
श्रुतिप्रमाणे तज्ज्ञानं स्यादेव निरपेक्षकम् ॥ १९३ ॥
</details>

<details><summary>मूलम्</summary>

वस्तु तावत्परं ब्रह्म नित्यं सत्यं ध्रुवं विभु ।  
श्रुतिप्रमाणे तज्ज्ञानं स्यादेव निरपेक्षकम् ॥ १९३ ॥
</details>

<details open><summary>विश्वास-प्रस्तुतिः</summary>

रूपज्ञानं यथा सम्यग्दृष्टौ सत्यां भवेत्तथा ।  
श्रुतिप्रमाणे सत्येव ज्ञानं भवति वास्तवम् ॥ १९४ ॥
</details>

<details><summary>मूलम्</summary>

रूपज्ञानं यथा सम्यग्दृष्टौ सत्यां भवेत्तथा ।  
श्रुतिप्रमाणे सत्येव ज्ञानं भवति वास्तवम् ॥ १९४ ॥
</details>

<details open><summary>विश्वास-प्रस्तुतिः</summary>

न कर्म यत्किञ्चिदपेक्षते हि रूपोपलब्धौ पुरुषस्य चक्षुः ।  
ज्ञानं तथैव श्रवणादिजन्यं वस्तुप्रकाशे निरपेक्षमेव ॥ १९५ ॥
</details>

<details><summary>मूलम्</summary>

न कर्म यत्किञ्चिदपेक्षते हि रूपोपलब्धौ पुरुषस्य चक्षुः ।  
ज्ञानं तथैव श्रवणादिजन्यं वस्तुप्रकाशे निरपेक्षमेव ॥ १९५ ॥
</details>

<details open><summary>विश्वास-प्रस्तुतिः</summary>

कर्तृतन्त्रं भवेत्कर्म कर्मतन्त्रं शुभाशुभम् ।  
प्रमाणतन्त्रं विज्ञानं मायातन्त्रमिदं जगत् ॥ १९६ ॥
</details>

<details><summary>मूलम्</summary>

कर्तृतन्त्रं भवेत्कर्म कर्मतन्त्रं शुभाशुभम् ।  
प्रमाणतन्त्रं विज्ञानं मायातन्त्रमिदं जगत् ॥ १९६ ॥
</details>

<details open><summary>विश्वास-प्रस्तुतिः</summary>

विद्यां चाविद्यां चेति सहोक्तिरियमुपकृता सद्भिः ।  
सत्कर्मोपासनयोर्न त्वात्मज्ञानकर्मणोः क्वापि ॥ १९७ ॥
</details>

<details><summary>मूलम्</summary>

विद्यां चाविद्यां चेति सहोक्तिरियमुपकृता सद्भिः ।  
सत्कर्मोपासनयोर्न त्वात्मज्ञानकर्मणोः क्वापि ॥ १९७ ॥
</details>

<details open><summary>विश्वास-प्रस्तुतिः</summary>

नित्यानित्यपदार्थबोधरहितो यश्चोभयत्र स्रगा -  
द्यर्थानामनुभूतिलग्नहृदयो निर्विण्णबुद्धिर्जनः ।  
तस्यैवास्य जडस्य कर्म विहितं श्रुत्या विरज्याभितो  
मोक्षेच्छोर्न विधीयते तु परमानन्दार्थिनो धीमतः ॥ १९८ ॥
</details>

<details><summary>मूलम्</summary>

नित्यानित्यपदार्थबोधरहितो यश्चोभयत्र स्रगा -  
द्यर्थानामनुभूतिलग्नहृदयो निर्विण्णबुद्धिर्जनः ।  
तस्यैवास्य जडस्य कर्म विहितं श्रुत्या विरज्याभितो  
मोक्षेच्छोर्न विधीयते तु परमानन्दार्थिनो धीमतः ॥ १९८ ॥
</details>

<details open><summary>विश्वास-प्रस्तुतिः</summary>

मोक्षेच्छया यदहरेव विरज्यतेऽसौ  
न्यासस्तदैव विहितो विदुषो मुमुक्षोः ।  
श्रुत्या तयैव परया च ततः सुधीभिः  
प्रामाणिकोऽयमिति चेतसि निश्चितव्यः ॥ १९९ ॥
</details>

<details><summary>मूलम्</summary>

मोक्षेच्छया यदहरेव विरज्यतेऽसौ  
न्यासस्तदैव विहितो विदुषो मुमुक्षोः ।  
श्रुत्या तयैव परया च ततः सुधीभिः  
प्रामाणिकोऽयमिति चेतसि निश्चितव्यः ॥ १९९ ॥
</details>

<details open><summary>विश्वास-प्रस्तुतिः</summary>

स्वापरोक्षस्य वेदादेः साधनत्वं निषेधति ।  
नाहं वेदैर्न तपसेत्यादिना भगवानपि ॥ २०० ॥
</details>

<details><summary>मूलम्</summary>

स्वापरोक्षस्य वेदादेः साधनत्वं निषेधति ।  
नाहं वेदैर्न तपसेत्यादिना भगवानपि ॥ २०० ॥
</details>

<details open><summary>विश्वास-प्रस्तुतिः</summary>

प्रवृत्तिश्च निवृत्तिश्च द्वे एते श्रुतिगोचरे ।  
प्रवृत्त्या बध्यते जन्तुर्निवृत्त्या तु विमुच्यते ॥ २०१ ॥
</details>

<details><summary>मूलम्</summary>

प्रवृत्तिश्च निवृत्तिश्च द्वे एते श्रुतिगोचरे ।  
प्रवृत्त्या बध्यते जन्तुर्निवृत्त्या तु विमुच्यते ॥ २०१ ॥
</details>

<details open><summary>विश्वास-प्रस्तुतिः</summary>

यन्न स्वबन्धोऽभिमतो मूढस्यापि क्वचित्ततः ।  
निवृत्तिः कर्मसन्न्यासः कर्तव्यो मोक्षकाङ्क्षिभिः ॥ २०२ ॥
</details>

<details><summary>मूलम्</summary>

यन्न स्वबन्धोऽभिमतो मूढस्यापि क्वचित्ततः ।  
निवृत्तिः कर्मसन्न्यासः कर्तव्यो मोक्षकाङ्क्षिभिः ॥ २०२ ॥
</details>

<details open><summary>विश्वास-प्रस्तुतिः</summary>

न ज्ञानकर्मणोर्यस्मात्सहयोगस्तु युज्यते ।  
तस्मात्त्याज्यं प्रयत्नेन कर्म ज्ञानेच्छुना ध्रुवम् ॥ २०३ ॥
</details>

<details><summary>मूलम्</summary>

न ज्ञानकर्मणोर्यस्मात्सहयोगस्तु युज्यते ।  
तस्मात्त्याज्यं प्रयत्नेन कर्म ज्ञानेच्छुना ध्रुवम् ॥ २०३ ॥
</details>

<details open><summary>विश्वास-प्रस्तुतिः</summary>

इष्टसाधनताबुद्ध्या गृहीतस्यापि वस्तुनः ।  
विज्ञाय फल्गुतां पश्चात्कः पुनस्तत्प्रतीक्षते ॥ २०४ ॥
</details>

<details><summary>मूलम्</summary>

इष्टसाधनताबुद्ध्या गृहीतस्यापि वस्तुनः ।  
विज्ञाय फल्गुतां पश्चात्कः पुनस्तत्प्रतीक्षते ॥ २०४ ॥
</details>

<details open><summary>विश्वास-प्रस्तुतिः</summary>

उपरतिशब्दार्थो ह्युपरमणं पूर्वदृष्टवृत्तिभ्यः ।  
सोऽयं मुख्यो गौणश्चेति च वृत्त्या द्विरूपतां धत्ते ॥ २०५ ॥
</details>

<details><summary>मूलम्</summary>

उपरतिशब्दार्थो ह्युपरमणं पूर्वदृष्टवृत्तिभ्यः ।  
सोऽयं मुख्यो गौणश्चेति च वृत्त्या द्विरूपतां धत्ते ॥ २०५ ॥
</details>

<details open><summary>विश्वास-प्रस्तुतिः</summary>

वृत्तेर्दृश्यपरित्यागो मुख्यार्थ इति कथ्यते ।  
गौणार्थः कर्मसन्न्यासः श्रुतेरङ्गतया मतः ॥ २०६ ॥
</details>

<details><summary>मूलम्</summary>

वृत्तेर्दृश्यपरित्यागो मुख्यार्थ इति कथ्यते ।  
गौणार्थः कर्मसन्न्यासः श्रुतेरङ्गतया मतः ॥ २०६ ॥
</details>

<details open><summary>विश्वास-प्रस्तुतिः</summary>

पुंसः प्रधानसिद्ध्यर्थमङ्गस्याश्रयणं ध्रुवम् ।  
कर्तव्यमङ्गहीनं चेत्प्रधानं नैव सिध्यति ॥ २०७ ॥
</details>

<details><summary>मूलम्</summary>

पुंसः प्रधानसिद्ध्यर्थमङ्गस्याश्रयणं ध्रुवम् ।  
कर्तव्यमङ्गहीनं चेत्प्रधानं नैव सिध्यति ॥ २०७ ॥
</details>

<details open><summary>विश्वास-प्रस्तुतिः</summary>

सन्न्यसेत्सुविरक्तः सन्निहामुत्रार्थतः सुखात् ।  
अविरक्तस्य सन्न्यासो निष्फलोऽयाज्ययागवत् ॥ २०८ ॥
</details>

<details><summary>मूलम्</summary>

सन्न्यसेत्सुविरक्तः सन्निहामुत्रार्थतः सुखात् ।  
अविरक्तस्य सन्न्यासो निष्फलोऽयाज्ययागवत् ॥ २०८ ॥
</details>

<details open><summary>विश्वास-प्रस्तुतिः</summary>

सन्न्यस्य तु यतिः कुर्यान्न पूर्वविषयस्मृतिम् ।  
तां तां तत्स्मरणे तस्य जुगुप्सा जायते यतः ॥ २०९ ॥
</details>

<details><summary>मूलम्</summary>

सन्न्यस्य तु यतिः कुर्यान्न पूर्वविषयस्मृतिम् ।  
तां तां तत्स्मरणे तस्य जुगुप्सा जायते यतः ॥ २०९ ॥
</details>

<details open><summary>विश्वास-प्रस्तुतिः</summary>

गुरुवेदान्तवाक्येषु बुद्धिर्या निश्चयात्मिका ।  
सत्यमित्येव सा श्रद्धा निदानं मुक्तिसिद्धये ॥ २१० ॥
</details>

<details><summary>मूलम्</summary>

गुरुवेदान्तवाक्येषु बुद्धिर्या निश्चयात्मिका ।  
सत्यमित्येव सा श्रद्धा निदानं मुक्तिसिद्धये ॥ २१० ॥
</details>

<details open><summary>विश्वास-प्रस्तुतिः</summary>

श्रद्धावतामेव सतां पुमर्थः  
समीरितः सिध्यति नेतरेषाम् ।  
उक्तं सुसूक्ष्मं परमार्थतत्त्वं  
श्रद्धत्स्व सोम्येति च वक्ति वेदः ॥ २११ ॥
</details>

<details><summary>मूलम्</summary>

श्रद्धावतामेव सतां पुमर्थः  
समीरितः सिध्यति नेतरेषाम् ।  
उक्तं सुसूक्ष्मं परमार्थतत्त्वं  
श्रद्धत्स्व सोम्येति च वक्ति वेदः ॥ २११ ॥
</details>

<details open><summary>विश्वास-प्रस्तुतिः</summary>

श्रद्धाविहीनस्य तु न प्रवृत्तिः  
प्रवृत्तिशून्यस्य न साध्यसिद्धिः ।  
अश्रद्धयैवाभिहताश्च सर्वे  
मज्जन्ति संसारमहासमुद्रे ॥ २१२ ॥
</details>

<details><summary>मूलम्</summary>

श्रद्धाविहीनस्य तु न प्रवृत्तिः  
प्रवृत्तिशून्यस्य न साध्यसिद्धिः ।  
अश्रद्धयैवाभिहताश्च सर्वे  
मज्जन्ति संसारमहासमुद्रे ॥ २१२ ॥
</details>

<details open><summary>विश्वास-प्रस्तुतिः</summary>

दैवे च वेदे च गुरौ च मन्त्रे  
तीर्थे महात्मन्यपि भेषजे च ।  
श्रद्धा भवत्यस्य यथा यथान्त -  
स्तथा तथा सिद्धिरुदेति पुंसाम् ॥ २१३ ॥
</details>

<details><summary>मूलम्</summary>

दैवे च वेदे च गुरौ च मन्त्रे  
तीर्थे महात्मन्यपि भेषजे च ।  
श्रद्धा भवत्यस्य यथा यथान्त -  
स्तथा तथा सिद्धिरुदेति पुंसाम् ॥ २१३ ॥
</details>

<details open><summary>विश्वास-प्रस्तुतिः</summary>

अस्तीत्येवोपलब्धव्यं वस्तुसद्भावनिश्चयात् ।  
सद्भावनिश्चयस्तस्य श्रद्धया शास्त्रसिद्धया ॥ २१४ ॥
</details>

<details><summary>मूलम्</summary>

अस्तीत्येवोपलब्धव्यं वस्तुसद्भावनिश्चयात् ।  
सद्भावनिश्चयस्तस्य श्रद्धया शास्त्रसिद्धया ॥ २१४ ॥
</details>

<details open><summary>विश्वास-प्रस्तुतिः</summary>

तस्माच्छ्रद्धा सुसम्पाद्या गुरुवेदान्तवाक्ययोः ।  
मुमुक्षोः श्रद्दधानस्य फलं सिध्यति नान्यथा ॥ २१५ ॥
</details>

<details><summary>मूलम्</summary>

तस्माच्छ्रद्धा सुसम्पाद्या गुरुवेदान्तवाक्ययोः ।  
मुमुक्षोः श्रद्दधानस्य फलं सिध्यति नान्यथा ॥ २१५ ॥
</details>

<details open><summary>विश्वास-प्रस्तुतिः</summary>

यथार्थवादिता पुंसां श्रद्धाजननकारणम् ।  
वेदस्येश्वरवाक्यत्वाद्यथार्थत्वे न संशयः ॥ २१६ ॥
</details>

<details><summary>मूलम्</summary>

यथार्थवादिता पुंसां श्रद्धाजननकारणम् ।  
वेदस्येश्वरवाक्यत्वाद्यथार्थत्वे न संशयः ॥ २१६ ॥
</details>

<details open><summary>विश्वास-प्रस्तुतिः</summary>

मुक्तस्येश्वररूपत्वाद्गुरोर्वागपि तादृशी ।  
तस्मात्तद्वाक्ययोः श्रद्धा सतां सिध्यति धीमताम् ॥ २१७ ॥
</details>

<details><summary>मूलम्</summary>

मुक्तस्येश्वररूपत्वाद्गुरोर्वागपि तादृशी ।  
तस्मात्तद्वाक्ययोः श्रद्धा सतां सिध्यति धीमताम् ॥ २१७ ॥
</details>

<details open><summary>विश्वास-प्रस्तुतिः</summary>

श्रुत्युक्तार्थावगाहाय विदुषा ज्ञेयवस्तुनि ।  
चित्तस्य सम्यगाधानं समाधानमितीर्यते ॥ २१८ ॥
</details>

<details><summary>मूलम्</summary>

श्रुत्युक्तार्थावगाहाय विदुषा ज्ञेयवस्तुनि ।  
चित्तस्य सम्यगाधानं समाधानमितीर्यते ॥ २१८ ॥
</details>

<details open><summary>विश्वास-प्रस्तुतिः</summary>

चित्तस्य साध्यैकपरत्वमेव  
पुमर्थसिद्धेर्नियमेन कारणम् ।  
नैवान्यथा सिध्यति साध्यमीष -  
न्मनःप्रमादे विफलः प्रयत्नः ॥ २१९ ॥
</details>

<details><summary>मूलम्</summary>

चित्तस्य साध्यैकपरत्वमेव  
पुमर्थसिद्धेर्नियमेन कारणम् ।  
नैवान्यथा सिध्यति साध्यमीष -  
न्मनःप्रमादे विफलः प्रयत्नः ॥ २१९ ॥
</details>

<details open><summary>विश्वास-प्रस्तुतिः</summary>

चित्तं च दृष्टिं करणं तथान्य -  
देकत्र बघ्नाति हि लक्ष्यभेत्ता ।  
किञ्चित्प्रमादे सति लक्ष्यभेत्तु -  
र्बाणप्रयोगो विफलो यथा तथा ॥ २२० ॥
</details>

<details><summary>मूलम्</summary>

चित्तं च दृष्टिं करणं तथान्य -  
देकत्र बघ्नाति हि लक्ष्यभेत्ता ।  
किञ्चित्प्रमादे सति लक्ष्यभेत्तु -  
र्बाणप्रयोगो विफलो यथा तथा ॥ २२० ॥
</details>

<details open><summary>विश्वास-प्रस्तुतिः</summary>

सिद्धेश्चित्तसमाधानमसाधारणकारणम् ।  
यतस्ततो मुमुक्षूणां भवितव्यं सदामुना ॥ २२१ ॥
</details>

<details><summary>मूलम्</summary>

सिद्धेश्चित्तसमाधानमसाधारणकारणम् ।  
यतस्ततो मुमुक्षूणां भवितव्यं सदामुना ॥ २२१ ॥
</details>

<details open><summary>विश्वास-प्रस्तुतिः</summary>

अत्यन्ततीव्रवैराग्यं फललिप्सा महत्तरा ।  
तदेतदुभयं विद्यात्समाधानस्य कारणम् ॥ २२२ ॥
</details>

<details><summary>मूलम्</summary>

अत्यन्ततीव्रवैराग्यं फललिप्सा महत्तरा ।  
तदेतदुभयं विद्यात्समाधानस्य कारणम् ॥ २२२ ॥
</details>

<details open><summary>विश्वास-प्रस्तुतिः</summary>

बहिरङ्गं श्रुतिः प्राह ब्रह्मचर्यादिमुक्तये ।  
शमादिषट्कमेवैतदन्तरङ्गं विदुर्बुधाः ॥ २२३ ॥
</details>

<details><summary>मूलम्</summary>

बहिरङ्गं श्रुतिः प्राह ब्रह्मचर्यादिमुक्तये ।  
शमादिषट्कमेवैतदन्तरङ्गं विदुर्बुधाः ॥ २२३ ॥
</details>

<details open><summary>विश्वास-प्रस्तुतिः</summary>

अन्तरङ्गं हि बलवद्बहिरङ्गाद्यतस्ततः ।  
शमादिषट्कं जिज्ञासोरवश्यं भाव्यमान्तरम् ॥ २२४ ॥
</details>

<details><summary>मूलम्</summary>

अन्तरङ्गं हि बलवद्बहिरङ्गाद्यतस्ततः ।  
शमादिषट्कं जिज्ञासोरवश्यं भाव्यमान्तरम् ॥ २२४ ॥
</details>

<details open><summary>विश्वास-प्रस्तुतिः</summary>

अन्तरङ्गविहीनस्य कृतश्रवणकोटयः ।  
न फलन्ति यथा योद्धुरधीरस्यास्त्रसम्पदः ॥ २२५ ॥
</details>

<details><summary>मूलम्</summary>

अन्तरङ्गविहीनस्य कृतश्रवणकोटयः ।  
न फलन्ति यथा योद्धुरधीरस्यास्त्रसम्पदः ॥ २२५ ॥
</details>

<details open><summary>विश्वास-प्रस्तुतिः</summary>

ब्रह्मात्मैकत्वविज्ञानाद्यद्विद्वान्मोक्तुमिच्छति ।  
संसारपाशबन्धं तन्मुमुक्षुत्वं निगद्यते ॥ २२६ ॥
</details>

<details><summary>मूलम्</summary>

ब्रह्मात्मैकत्वविज्ञानाद्यद्विद्वान्मोक्तुमिच्छति ।  
संसारपाशबन्धं तन्मुमुक्षुत्वं निगद्यते ॥ २२६ ॥
</details>

<details open><summary>विश्वास-प्रस्तुतिः</summary>

साधनानां तु सर्वेषां मुमुक्षा मूलकारणम् ।  
अनिच्छोरप्रवृत्तस्य क्व श्रुतिः क्व नु तत्फलम् ॥ २२७ ॥
</details>

<details><summary>मूलम्</summary>

साधनानां तु सर्वेषां मुमुक्षा मूलकारणम् ।  
अनिच्छोरप्रवृत्तस्य क्व श्रुतिः क्व नु तत्फलम् ॥ २२७ ॥
</details>

<details open><summary>विश्वास-प्रस्तुतिः</summary>

तीव्रमध्यममन्दातिमन्दभेदाश्चतुर्विधाः ।  
मुमुक्षा तत्प्रकारोऽपि कीर्त्यते श्रूयतां बुधैः ॥ २२८ ॥
</details>

<details><summary>मूलम्</summary>

तीव्रमध्यममन्दातिमन्दभेदाश्चतुर्विधाः ।  
मुमुक्षा तत्प्रकारोऽपि कीर्त्यते श्रूयतां बुधैः ॥ २२८ ॥
</details>

<details open><summary>विश्वास-प्रस्तुतिः</summary>

तापैस्त्रिभिर्नित्यमनेकरूपैः सन्तप्यमानः क्षुभितान्तरात्मा ।  
परिग्रहं सर्वमनर्थबुद्ध्या जहाति सा तीव्रतरा मुमुक्षा ॥ २२९ ॥
</details>

<details><summary>मूलम्</summary>

तापैस्त्रिभिर्नित्यमनेकरूपैः सन्तप्यमानः क्षुभितान्तरात्मा ।  
परिग्रहं सर्वमनर्थबुद्ध्या जहाति सा तीव्रतरा मुमुक्षा ॥ २२९ ॥
</details>

<details open><summary>विश्वास-प्रस्तुतिः</summary>

तापत्रयं तीव्रमवेक्ष्य वस्तु  
दृष्ट्वा कलत्रं तनयान्विहातुम् ।  
मध्ये द्वयोर्लोडनमात्मनो य -  
त्सैषा मता माध्यमिकी मुमुक्षा ॥ २३० ॥
</details>

<details><summary>मूलम्</summary>

तापत्रयं तीव्रमवेक्ष्य वस्तु  
दृष्ट्वा कलत्रं तनयान्विहातुम् ।  
मध्ये द्वयोर्लोडनमात्मनो य -  
त्सैषा मता माध्यमिकी मुमुक्षा ॥ २३० ॥
</details>

<details open><summary>विश्वास-प्रस्तुतिः</summary>

मोक्षस्य कालोऽस्ति किमद्य मे त्वरा  
भुक्त्वैव भोगान्कृतसर्वकार्यः ।  
मुक्त्यै यतिष्येऽहमथेति बुद्धि -  
रेषैव मन्दा कथिता मुमुक्षा ॥ २३१ ॥
</details>

<details><summary>मूलम्</summary>

मोक्षस्य कालोऽस्ति किमद्य मे त्वरा  
भुक्त्वैव भोगान्कृतसर्वकार्यः ।  
मुक्त्यै यतिष्येऽहमथेति बुद्धि -  
रेषैव मन्दा कथिता मुमुक्षा ॥ २३१ ॥
</details>

<details open><summary>विश्वास-प्रस्तुतिः</summary>

मार्गे प्रयातुर्मणिलाभवन्मे  
लभेत मोक्षो यदि तर्हि धन्यः ।  
इत्याशया मूढधियां मतिर्या  
सैषातिमन्दाभिमता मुमुक्षा ॥ २३२ ॥
</details>

<details><summary>मूलम्</summary>

मार्गे प्रयातुर्मणिलाभवन्मे  
लभेत मोक्षो यदि तर्हि धन्यः ।  
इत्याशया मूढधियां मतिर्या  
सैषातिमन्दाभिमता मुमुक्षा ॥ २३२ ॥
</details>

<details open><summary>विश्वास-प्रस्तुतिः</summary>

जन्मानेकसहस्रेषु तपसाराधितेश्वरः ।  
तेन निःशेषनिर्धूतहृदयस्थितकल्मषः ॥ २३३ ॥
</details>

<details><summary>मूलम्</summary>

जन्मानेकसहस्रेषु तपसाराधितेश्वरः ।  
तेन निःशेषनिर्धूतहृदयस्थितकल्मषः ॥ २३३ ॥
</details>

<details open><summary>विश्वास-प्रस्तुतिः</summary>

शास्त्रविद्गुणदोषज्ञो भोग्यमात्रे विनिस्पृहः ।  
नित्यानित्यपदार्थज्ञो मुक्तिकामो दृढव्रतः ॥ २३४ ॥
</details>

<details><summary>मूलम्</summary>

शास्त्रविद्गुणदोषज्ञो भोग्यमात्रे विनिस्पृहः ।  
नित्यानित्यपदार्थज्ञो मुक्तिकामो दृढव्रतः ॥ २३४ ॥
</details>

<details open><summary>विश्वास-प्रस्तुतिः</summary>

निष्टप्तमग्निना पात्रमुद्वास्य त्वरया यथा ।  
जहाति गेहं तद्वच्च तीव्रमोक्षेच्छया द्विजः ॥ २३५ ॥
</details>

<details><summary>मूलम्</summary>

निष्टप्तमग्निना पात्रमुद्वास्य त्वरया यथा ।  
जहाति गेहं तद्वच्च तीव्रमोक्षेच्छया द्विजः ॥ २३५ ॥
</details>

<details open><summary>विश्वास-प्रस्तुतिः</summary>

स एव सद्यस्तरति संसृतिं गुर्वनुग्रहात् ।  
यस्तु तीव्रमुमुक्षुः स्यात्स जीवन्नेव मुच्यते ॥ २३६ ॥
</details>

<details><summary>मूलम्</summary>

स एव सद्यस्तरति संसृतिं गुर्वनुग्रहात् ।  
यस्तु तीव्रमुमुक्षुः स्यात्स जीवन्नेव मुच्यते ॥ २३६ ॥
</details>

<details open><summary>विश्वास-प्रस्तुतिः</summary>

जन्मान्तरे मध्यमस्तु तदन्यस्तु युगान्तरे ।  
चतुर्थः कल्पकोट्यां वा नैव बन्धाद्विमुच्यते ॥ २३७ ॥
</details>

<details><summary>मूलम्</summary>

जन्मान्तरे मध्यमस्तु तदन्यस्तु युगान्तरे ।  
चतुर्थः कल्पकोट्यां वा नैव बन्धाद्विमुच्यते ॥ २३७ ॥
</details>

<details open><summary>विश्वास-प्रस्तुतिः</summary>

नृजन्म जन्तोरतिदुर्लभं विदु -  
स्ततोऽपि पुंस्त्वं च ततो विवेकः ।  
लब्ध्वा तदेतत्त्रितयं महात्मा  
यतेत मुक्त्यै सहसा विरक्तः ॥ २३८ ॥
</details>

<details><summary>मूलम्</summary>

नृजन्म जन्तोरतिदुर्लभं विदु -  
स्ततोऽपि पुंस्त्वं च ततो विवेकः ।  
लब्ध्वा तदेतत्त्रितयं महात्मा  
यतेत मुक्त्यै सहसा विरक्तः ॥ २३८ ॥
</details>

<details open><summary>विश्वास-प्रस्तुतिः</summary>

पुत्रमित्रकलत्रादिसुखं जन्मनि जन्मनि ।  
मर्त्यत्वं पुरुषत्वं च विवेकश्च न लभ्यते ॥ २३९ ॥
</details>

<details><summary>मूलम्</summary>

पुत्रमित्रकलत्रादिसुखं जन्मनि जन्मनि ।  
मर्त्यत्वं पुरुषत्वं च विवेकश्च न लभ्यते ॥ २३९ ॥
</details>

<details open><summary>विश्वास-प्रस्तुतिः</summary>

लब्ध्वा सुदुर्लभतरं नरजन्म जन्तु -  
स्तत्रापि पौरुषमतः सदसद्विवेकम् ।  
सम्प्राप्य चैहिकसुखाभिरतो यदि स्या -  
द्धिक्तस्य जन्म कुमतेः पुरुषाधमस्य ॥ २४० ॥
</details>

<details><summary>मूलम्</summary>

लब्ध्वा सुदुर्लभतरं नरजन्म जन्तु -  
स्तत्रापि पौरुषमतः सदसद्विवेकम् ।  
सम्प्राप्य चैहिकसुखाभिरतो यदि स्या -  
द्धिक्तस्य जन्म कुमतेः पुरुषाधमस्य ॥ २४० ॥
</details>

<details open><summary>विश्वास-प्रस्तुतिः</summary>

खादते मोदते नित्यं शुनकः सूकरः खरः ।  
तेषामेषां विशेषः को वृत्तिर्येषां तु तैः समा ॥ २४१ ॥
</details>

<details><summary>मूलम्</summary>

खादते मोदते नित्यं शुनकः सूकरः खरः ।  
तेषामेषां विशेषः को वृत्तिर्येषां तु तैः समा ॥ २४१ ॥
</details>

<details open><summary>विश्वास-प्रस्तुतिः</summary>

यावन्नाश्रयते रोगो यावन्नाक्रमते जरा ।  
यावन्न धीर्विपर्येति यावन्मृत्युं न पश्यति ॥ २४२ ॥
</details>

<details><summary>मूलम्</summary>

यावन्नाश्रयते रोगो यावन्नाक्रमते जरा ।  
यावन्न धीर्विपर्येति यावन्मृत्युं न पश्यति ॥ २४२ ॥
</details>

<details open><summary>विश्वास-प्रस्तुतिः</summary>

तावदेव नरः स्वस्थः सारग्रहणतत्परः ।  
विवेकी प्रयतेताशु भवबन्धविमुक्तये ॥ २४३ ॥
</details>

<details><summary>मूलम्</summary>

तावदेव नरः स्वस्थः सारग्रहणतत्परः ।  
विवेकी प्रयतेताशु भवबन्धविमुक्तये ॥ २४३ ॥
</details>

<details open><summary>विश्वास-प्रस्तुतिः</summary>

देवर्षिपितृमर्त्यर्णबन्धमुक्तास्तु कोटिशः ।  
भवबन्धविमुक्तस्तु यः कश्चिद्ब्रह्मवित्तमः ॥ २४४ ॥
</details>

<details><summary>मूलम्</summary>

देवर्षिपितृमर्त्यर्णबन्धमुक्तास्तु कोटिशः ।  
भवबन्धविमुक्तस्तु यः कश्चिद्ब्रह्मवित्तमः ॥ २४४ ॥
</details>

<details open><summary>विश्वास-प्रस्तुतिः</summary>

अन्तर्बन्धेन बद्धस्य किं बहिर्बन्धमोचनैः ।  
तदन्तर्बन्धमुक्त्यर्थं क्रियतां कृतिभिः कृतिः ॥ २४५ ॥
</details>

<details><summary>मूलम्</summary>

अन्तर्बन्धेन बद्धस्य किं बहिर्बन्धमोचनैः ।  
तदन्तर्बन्धमुक्त्यर्थं क्रियतां कृतिभिः कृतिः ॥ २४५ ॥
</details>

<details open><summary>विश्वास-प्रस्तुतिः</summary>

कृतिपर्यवसानैव मता तीव्रमुमुक्षुता ।  
अन्या तु रञ्जनामात्रा यत्र नो दृश्यते कृतिः ॥ २४६ ॥
</details>

<details><summary>मूलम्</summary>

कृतिपर्यवसानैव मता तीव्रमुमुक्षुता ।  
अन्या तु रञ्जनामात्रा यत्र नो दृश्यते कृतिः ॥ २४६ ॥
</details>

<details open><summary>विश्वास-प्रस्तुतिः</summary>

गेहादिसर्वमपहाय लघुत्वबुद्ध्या  
सौख्येच्छया स्वपतिनानलमाविविक्षोः ।  
कान्ताजनस्य नियता सुदृढा त्वरा या  
सैषा फलान्तगमने करणं मुमुक्षोः ॥ २४७ ॥
</details>

<details><summary>मूलम्</summary>

गेहादिसर्वमपहाय लघुत्वबुद्ध्या  
सौख्येच्छया स्वपतिनानलमाविविक्षोः ।  
कान्ताजनस्य नियता सुदृढा त्वरा या  
सैषा फलान्तगमने करणं मुमुक्षोः ॥ २४७ ॥
</details>

<details open><summary>विश्वास-प्रस्तुतिः</summary>

नित्यानित्यविवेकश्च देहक्षणिकतामतिः ।  
मृत्योर्भीतिश्च तापश्च मुमुक्षावृद्धिकारणम् ॥ २४८ ॥
</details>

<details><summary>मूलम्</summary>

नित्यानित्यविवेकश्च देहक्षणिकतामतिः ।  
मृत्योर्भीतिश्च तापश्च मुमुक्षावृद्धिकारणम् ॥ २४८ ॥
</details>

<details open><summary>विश्वास-प्रस्तुतिः</summary>

शिरो विवेकस्त्वत्यन्तं वैराग्यं वपुरुच्यते ।  
शमादयः षडङ्गानि मोक्षेच्छा प्राण इष्यते ॥ २४९ ॥
</details>

<details><summary>मूलम्</summary>

शिरो विवेकस्त्वत्यन्तं वैराग्यं वपुरुच्यते ।  
शमादयः षडङ्गानि मोक्षेच्छा प्राण इष्यते ॥ २४९ ॥
</details>

<details open><summary>विश्वास-प्रस्तुतिः</summary>

ईदृशाङ्गसमायुक्तो जिज्ञासुर्युक्तिकोविदः ।  
शूरो मृत्युं निहन्त्येव सम्यग्ज्ञानासिना ध्रुवम् ॥ २५० ॥
</details>

<details><summary>मूलम्</summary>

ईदृशाङ्गसमायुक्तो जिज्ञासुर्युक्तिकोविदः ।  
शूरो मृत्युं निहन्त्येव सम्यग्ज्ञानासिना ध्रुवम् ॥ २५० ॥
</details>

<details open><summary>विश्वास-प्रस्तुतिः</summary>

उक्तसाधनसम्पन्नो जिज्ञासुर्यतिरात्मनः ।  
जिज्ञासायै गुरुं गच्छेत्समित्पाणिर्नयोज्ज्वलः ॥ २५१ ॥
</details>

<details><summary>मूलम्</summary>

उक्तसाधनसम्पन्नो जिज्ञासुर्यतिरात्मनः ।  
जिज्ञासायै गुरुं गच्छेत्समित्पाणिर्नयोज्ज्वलः ॥ २५१ ॥
</details>

<details open><summary>विश्वास-प्रस्तुतिः</summary>

श्रोत्रियो ब्रह्मनिष्ठो यः प्रशान्तः समदर्शनः ।  
निर्ममो निरहङ्कारो निर्द्वन्द्वो निष्परिग्रहः ॥ २५२ ॥
</details>

<details><summary>मूलम्</summary>

श्रोत्रियो ब्रह्मनिष्ठो यः प्रशान्तः समदर्शनः ।  
निर्ममो निरहङ्कारो निर्द्वन्द्वो निष्परिग्रहः ॥ २५२ ॥
</details>

<details open><summary>विश्वास-प्रस्तुतिः</summary>

अनपेक्षः शुचिर्दक्षः करुणामृतसागरः ।  
एवंलक्षणसम्पन्नः स गुरुर्ब्रह्मवित्तमः ।  
उपासाद्यः प्रयत्नेन जिझासोः स्वार्थसिद्धये ॥ २५३ ॥
</details>

<details><summary>मूलम्</summary>

अनपेक्षः शुचिर्दक्षः करुणामृतसागरः ।  
एवंलक्षणसम्पन्नः स गुरुर्ब्रह्मवित्तमः ।  
उपासाद्यः प्रयत्नेन जिझासोः स्वार्थसिद्धये ॥ २५३ ॥
</details>

<details open><summary>विश्वास-प्रस्तुतिः</summary>

जन्मानेकशतैः सदादरयुजा भक्त्या समाराधितो  
भक्तैर्वैदिकलक्षणेन विधिना सन्तुष्ट ईशः स्वयम् ।  
साक्षाच्छ्रीगुरुरूपमेत्य कृपया दृग्गोचरः सन्प्रभुः  
तत्त्वं साधु विबोध्य तारयति तान्संसारदुःखार्णवात् ॥ २५४ ॥
</details>

<details><summary>मूलम्</summary>

जन्मानेकशतैः सदादरयुजा भक्त्या समाराधितो  
भक्तैर्वैदिकलक्षणेन विधिना सन्तुष्ट ईशः स्वयम् ।  
साक्षाच्छ्रीगुरुरूपमेत्य कृपया दृग्गोचरः सन्प्रभुः  
तत्त्वं साधु विबोध्य तारयति तान्संसारदुःखार्णवात् ॥ २५४ ॥
</details>

<details open><summary>विश्वास-प्रस्तुतिः</summary>

अविद्याहृदयग्रन्थिविमोक्षोऽपि भवेद्यतः ।  
तमेव गुरुरित्याहुर्गुरुशब्दार्थवेदिनः ॥ २५५ ॥
</details>

<details><summary>मूलम्</summary>

अविद्याहृदयग्रन्थिविमोक्षोऽपि भवेद्यतः ।  
तमेव गुरुरित्याहुर्गुरुशब्दार्थवेदिनः ॥ २५५ ॥
</details>

<details open><summary>विश्वास-प्रस्तुतिः</summary>

शिव एव गुरुः साक्षात् गुरुरेव शिवः स्वयम् ।  
उभयोरन्तरं किञ्चिन्न द्रष्टव्यं मुमुक्षुभिः ॥ २५६ ॥
</details>

<details><summary>मूलम्</summary>

शिव एव गुरुः साक्षात् गुरुरेव शिवः स्वयम् ।  
उभयोरन्तरं किञ्चिन्न द्रष्टव्यं मुमुक्षुभिः ॥ २५६ ॥
</details>

<details open><summary>विश्वास-प्रस्तुतिः</summary>

बन्धमुक्तं ब्रह्मनिष्ठं कृतकृत्यं भजेद्गुरुम् ।  
यस्य प्रसादात्संसारसागरो गोष्पदायते ॥ २५७ ॥
</details>

<details><summary>मूलम्</summary>

बन्धमुक्तं ब्रह्मनिष्ठं कृतकृत्यं भजेद्गुरुम् ।  
यस्य प्रसादात्संसारसागरो गोष्पदायते ॥ २५७ ॥
</details>

<details open><summary>विश्वास-प्रस्तुतिः</summary>

शुश्रूषया सदा भक्त्या प्रणामैर्विनयोक्तिभिः ।  
प्रसन्नं गुरुमासाद्य प्रष्टव्यं ज्ञेयमात्मनः ॥ २५८ ॥
</details>

<details><summary>मूलम्</summary>

शुश्रूषया सदा भक्त्या प्रणामैर्विनयोक्तिभिः ।  
प्रसन्नं गुरुमासाद्य प्रष्टव्यं ज्ञेयमात्मनः ॥ २५८ ॥
</details>

<details open><summary>विश्वास-प्रस्तुतिः</summary>

भगवन्करुणासिन्धो भवसिन्धोर्भवांस्तरिः ।  
यमाश्रित्याश्रमेणैव परं पारं गता बुधाः ॥ २५९ ॥
</details>

<details><summary>मूलम्</summary>

भगवन्करुणासिन्धो भवसिन्धोर्भवांस्तरिः ।  
यमाश्रित्याश्रमेणैव परं पारं गता बुधाः ॥ २५९ ॥
</details>

<details open><summary>विश्वास-प्रस्तुतिः</summary>

जन्मान्तरकृतानन्तपुण्यकर्मफलोदयः ।  
अद्य सन्निहितो यस्मात्त्वत्कृपापात्रमस्म्यहम् ॥ २६० ॥
</details>

<details><summary>मूलम्</summary>

जन्मान्तरकृतानन्तपुण्यकर्मफलोदयः ।  
अद्य सन्निहितो यस्मात्त्वत्कृपापात्रमस्म्यहम् ॥ २६० ॥
</details>

<details open><summary>विश्वास-प्रस्तुतिः</summary>

सम्प्रीतिमक्ष्णोर्वदनप्रसाद -  
मानन्दमन्तःकरणस्य सद्यः ।  
विलोकनं ब्रह्मविदस्तनोति  
छिनत्ति मोहं सुगतिं व्यनक्ति ॥ २६१ ॥
</details>

<details><summary>मूलम्</summary>

सम्प्रीतिमक्ष्णोर्वदनप्रसाद -  
मानन्दमन्तःकरणस्य सद्यः ।  
विलोकनं ब्रह्मविदस्तनोति  
छिनत्ति मोहं सुगतिं व्यनक्ति ॥ २६१ ॥
</details>

<details open><summary>विश्वास-प्रस्तुतिः</summary>

हुताशनानां शशिनामिनाना -  
मप्यर्बुदं वापि न यन्निहन्तुम् ।  
शक्नोति यद्ध्वान्तमनन्तमान्तरं  
हन्त्यात्मवेत्ता सकृदीक्षणेन ॥ २६२ ॥
</details>

<details><summary>मूलम्</summary>

हुताशनानां शशिनामिनाना -  
मप्यर्बुदं वापि न यन्निहन्तुम् ।  
शक्नोति यद्ध्वान्तमनन्तमान्तरं  
हन्त्यात्मवेत्ता सकृदीक्षणेन ॥ २६२ ॥
</details>

<details open><summary>विश्वास-प्रस्तुतिः</summary>

दुष्पारे भवसागरे जनिमृतव्याध्यादिदुःखोत्कटे  
घोरे पुत्रकलत्रमित्रबहुलग्राहाकरे भीकरे ।  
कर्मोत्तुङ्गतरङ्गभङ्गनिकरैराकृष्यमाणो मुहुः  
यातायातगतिभ्रमेण शरणं किञ्चिन्न पश्याम्यहम् ॥ २६३ ॥
</details>

<details><summary>मूलम्</summary>

दुष्पारे भवसागरे जनिमृतव्याध्यादिदुःखोत्कटे  
घोरे पुत्रकलत्रमित्रबहुलग्राहाकरे भीकरे ।  
कर्मोत्तुङ्गतरङ्गभङ्गनिकरैराकृष्यमाणो मुहुः  
यातायातगतिभ्रमेण शरणं किञ्चिन्न पश्याम्यहम् ॥ २६३ ॥
</details>

<details open><summary>विश्वास-प्रस्तुतिः</summary>

केन वा पुण्यशेषेण तव पादाम्बुजद्वयम् ।  
दृष्टवानस्मि मामार्तं मृत्योस्त्राहि दयादृशा ॥ २६४ ॥
</details>

<details><summary>मूलम्</summary>

केन वा पुण्यशेषेण तव पादाम्बुजद्वयम् ।  
दृष्टवानस्मि मामार्तं मृत्योस्त्राहि दयादृशा ॥ २६४ ॥
</details>

<details open><summary>विश्वास-प्रस्तुतिः</summary>

वदन्तमेवं तं शिष्यं दृष्ट्यैव दयया गुरुः ।  
दद्यादभयमेतस्मै मा भैष्टेति मुहुर्मुहुः ॥ २६५ ॥
</details>

<details><summary>मूलम्</summary>

वदन्तमेवं तं शिष्यं दृष्ट्यैव दयया गुरुः ।  
दद्यादभयमेतस्मै मा भैष्टेति मुहुर्मुहुः ॥ २६५ ॥
</details>

<details open><summary>विश्वास-प्रस्तुतिः</summary>

विद्वन्मृत्युभयं जहीहि भवतो नास्त्येव मृत्युः क्वचि -  
न्नित्यस्य द्वयवर्जितस्य परमानन्दात्मनो ब्रह्मणः ।  
भ्रान्त्या किञ्चिदवेक्ष्य भीतमनसा मिथ्या त्वया कथ्यते  
मां त्राहीति हि सुप्तवत्प्रलपनं शून्यात्मकं ते मृषा ॥ २६६ ॥
</details>

<details><summary>मूलम्</summary>

विद्वन्मृत्युभयं जहीहि भवतो नास्त्येव मृत्युः क्वचि -  
न्नित्यस्य द्वयवर्जितस्य परमानन्दात्मनो ब्रह्मणः ।  
भ्रान्त्या किञ्चिदवेक्ष्य भीतमनसा मिथ्या त्वया कथ्यते  
मां त्राहीति हि सुप्तवत्प्रलपनं शून्यात्मकं ते मृषा ॥ २६६ ॥
</details>

<details open><summary>विश्वास-प्रस्तुतिः</summary>

निद्रागाढतमोवृतः किल जनः स्वप्ने भुजङ्गादिना  
ग्रस्तं स्वं समवेक्ष्य यत्प्रलपति त्रासाद्धतोऽस्मीत्यलम् ।  
आप्तेन प्रतिबोधितः करतलेनाताड्य पृष्टः स्वयं  
किञ्चिन्नेति वदत्यमुष्य वचनं स्यात्तत्किमर्थं वद ॥ २६७ ॥
</details>

<details><summary>मूलम्</summary>

निद्रागाढतमोवृतः किल जनः स्वप्ने भुजङ्गादिना  
ग्रस्तं स्वं समवेक्ष्य यत्प्रलपति त्रासाद्धतोऽस्मीत्यलम् ।  
आप्तेन प्रतिबोधितः करतलेनाताड्य पृष्टः स्वयं  
किञ्चिन्नेति वदत्यमुष्य वचनं स्यात्तत्किमर्थं वद ॥ २६७ ॥
</details>

<details open><summary>विश्वास-प्रस्तुतिः</summary>

रज्जोस्तु तत्त्वमनवेक्ष्य गृहीतसर्प -  
भावः पुमानयमहिर्वसतीति मोहात् ।  
आक्रोशति प्रतिबिभेति च कम्पते त -  
न्मिथ्यैव नात्र भुजगोऽस्ति विचार्यमाणे ॥ २६८ ॥
</details>

<details><summary>मूलम्</summary>

रज्जोस्तु तत्त्वमनवेक्ष्य गृहीतसर्प -  
भावः पुमानयमहिर्वसतीति मोहात् ।  
आक्रोशति प्रतिबिभेति च कम्पते त -  
न्मिथ्यैव नात्र भुजगोऽस्ति विचार्यमाणे ॥ २६८ ॥
</details>

<details open><summary>विश्वास-प्रस्तुतिः</summary>

तद्वत्त्वयाप्यात्मन उक्तमेत -  
ज्जन्माप्ययव्याधिजरादिदुःखम् ।  
मृषैव सर्वं भ्रमकल्पितं ते  
सम्यग्विचार्यात्मनि मुञ्च भीतिम् ॥ २६९ ॥
</details>

<details><summary>मूलम्</summary>

तद्वत्त्वयाप्यात्मन उक्तमेत -  
ज्जन्माप्ययव्याधिजरादिदुःखम् ।  
मृषैव सर्वं भ्रमकल्पितं ते  
सम्यग्विचार्यात्मनि मुञ्च भीतिम् ॥ २६९ ॥
</details>

<details open><summary>विश्वास-प्रस्तुतिः</summary>

भवाननात्मनो धर्मानात्मन्यारोप्य शोचति ।  
तदज्ञानकृतं सर्वं भयं त्यक्त्वा सुखी भव ॥ २७० ॥
</details>

<details><summary>मूलम्</summary>

भवाननात्मनो धर्मानात्मन्यारोप्य शोचति ।  
तदज्ञानकृतं सर्वं भयं त्यक्त्वा सुखी भव ॥ २७० ॥
</details>

<details open><summary>विश्वास-प्रस्तुतिः</summary>

शिष्यः -

श्रीमद्भिरुक्तं सकलं मृषेति  
दृष्टान्त एव ह्युपपद्यते तत् ।  
दार्ष्टान्तिके नैव भवादिदुःखं  
प्रत्यक्षतः सर्वजनप्रसिद्धम् ॥ २७१ ॥
</details>

<details><summary>मूलम्</summary>

शिष्यः -

श्रीमद्भिरुक्तं सकलं मृषेति  
दृष्टान्त एव ह्युपपद्यते तत् ।  
दार्ष्टान्तिके नैव भवादिदुःखं  
प्रत्यक्षतः सर्वजनप्रसिद्धम् ॥ २७१ ॥
</details>

<details open><summary>विश्वास-प्रस्तुतिः</summary>

प्रत्यक्षेणानुभूतार्थः कथं मिथ्यात्वमर्हति ।  
चक्षुषो विषयं कुम्भं कथं मिथ्या करोम्यहम् ॥ २७२ ॥
</details>

<details><summary>मूलम्</summary>

प्रत्यक्षेणानुभूतार्थः कथं मिथ्यात्वमर्हति ।  
चक्षुषो विषयं कुम्भं कथं मिथ्या करोम्यहम् ॥ २७२ ॥
</details>

<details open><summary>विश्वास-प्रस्तुतिः</summary>

विद्यमानस्य मिथ्यात्वं कथं नु घटते प्रभो ।  
प्रत्यक्षं खलु सर्वेषां प्रमाणं प्रस्फुटार्थकम् ॥ २७३ ॥
</details>

<details><summary>मूलम्</summary>

विद्यमानस्य मिथ्यात्वं कथं नु घटते प्रभो ।  
प्रत्यक्षं खलु सर्वेषां प्रमाणं प्रस्फुटार्थकम् ॥ २७३ ॥
</details>

<details open><summary>विश्वास-प्रस्तुतिः</summary>

मर्त्यस्य मम जन्मादिदुःखभाजोऽल्पजीविनः ।  
ब्रह्मत्वमपि नित्यत्वं परमानन्दता कथम् ॥ २७४ ॥
</details>

<details><summary>मूलम्</summary>

मर्त्यस्य मम जन्मादिदुःखभाजोऽल्पजीविनः ।  
ब्रह्मत्वमपि नित्यत्वं परमानन्दता कथम् ॥ २७४ ॥
</details>

<details open><summary>विश्वास-प्रस्तुतिः</summary>

क आत्मा कस्त्वनात्मा च किमु लक्षणमेतयोः ।  
आत्मन्यनात्मधर्माणामारोपः क्रियते कथम् ॥ २७५ ॥
</details>

<details><summary>मूलम्</summary>

क आत्मा कस्त्वनात्मा च किमु लक्षणमेतयोः ।  
आत्मन्यनात्मधर्माणामारोपः क्रियते कथम् ॥ २७५ ॥
</details>

<details open><summary>विश्वास-प्रस्तुतिः</summary>

किमज्ञानं तदुत्पन्नभयत्यागोऽपि वा कथम् ।  
किमु ज्ञानं तदुत्पन्नसुखप्राप्तिश्च वा कथम् ॥ २७६ ॥
</details>

<details><summary>मूलम्</summary>

किमज्ञानं तदुत्पन्नभयत्यागोऽपि वा कथम् ।  
किमु ज्ञानं तदुत्पन्नसुखप्राप्तिश्च वा कथम् ॥ २७६ ॥
</details>

<details open><summary>विश्वास-प्रस्तुतिः</summary>

सर्वमेतद्यथापूर्वं करामलकवत्स्फुटम् ।  
प्रतिपादय मे स्वामिन् श्रीगुरो करुणानिधे ॥ २७७ ॥
</details>

<details><summary>मूलम्</summary>

सर्वमेतद्यथापूर्वं करामलकवत्स्फुटम् ।  
प्रतिपादय मे स्वामिन् श्रीगुरो करुणानिधे ॥ २७७ ॥
</details>

<details open><summary>विश्वास-प्रस्तुतिः</summary>

श्रीगुरुः -

धन्यः कृतार्थस्त्वमहो विवेकः  
शिवप्रसादस्तव विद्यते महान् ।  
विसृज्य तु प्राकृतलोकमार्गं  
ब्रह्मावगन्तुं यतसे यतस्त्वम् ॥ २७८ ॥
</details>

<details><summary>मूलम्</summary>

श्रीगुरुः -

धन्यः कृतार्थस्त्वमहो विवेकः  
शिवप्रसादस्तव विद्यते महान् ।  
विसृज्य तु प्राकृतलोकमार्गं  
ब्रह्मावगन्तुं यतसे यतस्त्वम् ॥ २७८ ॥
</details>

<details open><summary>विश्वास-प्रस्तुतिः</summary>

शिवप्रसादेन विना न सिद्धिः  
शिवप्रसादेन विना न बुद्धिः ।  
शिवप्रसादेन विना न युक्तिः  
शिवप्रसादेन विना न मुक्तिः ॥ २७९ ॥
</details>

<details><summary>मूलम्</summary>

शिवप्रसादेन विना न सिद्धिः  
शिवप्रसादेन विना न बुद्धिः ।  
शिवप्रसादेन विना न युक्तिः  
शिवप्रसादेन विना न मुक्तिः ॥ २७९ ॥
</details>

<details open><summary>विश्वास-प्रस्तुतिः</summary>

यस्य प्रसादेन विमुक्तसङ्गाः  
शुकादयः संसृतिबन्धमुक्ताः ।  
तस्य प्रसादो बहुजन्मलभ्यो  
भक्त्यैकगम्यो भवमुक्तिहेतुः ॥ २८० ॥
</details>

<details><summary>मूलम्</summary>

यस्य प्रसादेन विमुक्तसङ्गाः  
शुकादयः संसृतिबन्धमुक्ताः ।  
तस्य प्रसादो बहुजन्मलभ्यो  
भक्त्यैकगम्यो भवमुक्तिहेतुः ॥ २८० ॥
</details>

<details open><summary>विश्वास-प्रस्तुतिः</summary>

विवेको जन्तूनां प्रभवति जनिष्वेव बहुषु  
प्रसादादेवैशाद्बहुसुकृतपाकोदयवशात् ।  
यतस्तस्मादेव त्वमपि परमार्थावगमने  
कृतारम्भः पुंसामिदमिह विवेकस्य तु फलं ॥ २८१ ॥
</details>

<details><summary>मूलम्</summary>

विवेको जन्तूनां प्रभवति जनिष्वेव बहुषु  
प्रसादादेवैशाद्बहुसुकृतपाकोदयवशात् ।  
यतस्तस्मादेव त्वमपि परमार्थावगमने  
कृतारम्भः पुंसामिदमिह विवेकस्य तु फलं ॥ २८१ ॥
</details>

<details open><summary>विश्वास-प्रस्तुतिः</summary>

मर्त्यत्वसिद्धेरपि पुंस्त्वसिद्धे -  
र्विप्रत्वसिद्धेश्च विवेकसिद्धेः ।  
वदन्ति मुख्यं फलमेव मोक्षं  
व्यर्थं समस्तं यदि चेन्न मोक्षः ॥ २८२ ॥
</details>

<details><summary>मूलम्</summary>

मर्त्यत्वसिद्धेरपि पुंस्त्वसिद्धे -  
र्विप्रत्वसिद्धेश्च विवेकसिद्धेः ।  
वदन्ति मुख्यं फलमेव मोक्षं  
व्यर्थं समस्तं यदि चेन्न मोक्षः ॥ २८२ ॥
</details>

<details open><summary>विश्वास-प्रस्तुतिः</summary>

प्रश्नः समीचीनतरस्तवायं  
यदात्मतत्त्वावगमे प्रवृत्तिः ।  
ततस्तवैतत्सकलं समूलं  
निवेदयिष्यामि मुदा शृणुष्व ॥ २८३ ॥
</details>

<details><summary>मूलम्</summary>

प्रश्नः समीचीनतरस्तवायं  
यदात्मतत्त्वावगमे प्रवृत्तिः ।  
ततस्तवैतत्सकलं समूलं  
निवेदयिष्यामि मुदा शृणुष्व ॥ २८३ ॥
</details>

<details open><summary>विश्वास-प्रस्तुतिः</summary>

मर्त्यत्वं त्वयि कल्पितं भ्रमवशात्तेनैव जन्मादयः  
तत्सम्भावितमेव दुःखमपि ते नो वस्तुतस्तन्मृषा ।  
निद्रामोहवशादुपागतसुखं दुःखं च किं नु त्वया  
सत्यत्वेन विलोकितं क्वचिदपि ब्रूहि प्रबोधागमे ॥ २८४ ॥
</details>

<details><summary>मूलम्</summary>

मर्त्यत्वं त्वयि कल्पितं भ्रमवशात्तेनैव जन्मादयः  
तत्सम्भावितमेव दुःखमपि ते नो वस्तुतस्तन्मृषा ।  
निद्रामोहवशादुपागतसुखं दुःखं च किं नु त्वया  
सत्यत्वेन विलोकितं क्वचिदपि ब्रूहि प्रबोधागमे ॥ २८४ ॥
</details>

<details open><summary>विश्वास-प्रस्तुतिः</summary>

नाशेषलोकैरनुभूयमानः  
प्रत्यक्षतोऽयं सकलप्रपञ्चः ।  
कथं मृषा स्यादिति शङ्कनीयं  
विचारशून्येन विमुह्यता त्वया ॥ २८५ ॥
</details>

<details><summary>मूलम्</summary>

नाशेषलोकैरनुभूयमानः  
प्रत्यक्षतोऽयं सकलप्रपञ्चः ।  
कथं मृषा स्यादिति शङ्कनीयं  
विचारशून्येन विमुह्यता त्वया ॥ २८५ ॥
</details>

<details open><summary>विश्वास-प्रस्तुतिः</summary>

दिवान्धदृष्टेस्तु दिवान्धकारः  
प्रत्यक्षसिद्धोऽपि स किं यथार्थः ।  
तद्वद्भ्रमेणावगतः पदार्थो  
भ्रान्तस्य सत्यः सुमतेर्मृषैव ॥ २८६ ॥
</details>

<details><summary>मूलम्</summary>

दिवान्धदृष्टेस्तु दिवान्धकारः  
प्रत्यक्षसिद्धोऽपि स किं यथार्थः ।  
तद्वद्भ्रमेणावगतः पदार्थो  
भ्रान्तस्य सत्यः सुमतेर्मृषैव ॥ २८६ ॥
</details>

<details open><summary>विश्वास-प्रस्तुतिः</summary>

घटोऽयमित्यत्र घटाभिधानः  
प्रत्यक्षतः कश्चिदुदेति दृष्टेः ।  
विचार्यमाणे स तु नास्ति तत्र  
मृदस्ति तद्भावविलक्षणा सा ॥ २८७ ॥
</details>

<details><summary>मूलम्</summary>

घटोऽयमित्यत्र घटाभिधानः  
प्रत्यक्षतः कश्चिदुदेति दृष्टेः ।  
विचार्यमाणे स तु नास्ति तत्र  
मृदस्ति तद्भावविलक्षणा सा ॥ २८७ ॥
</details>

<details open><summary>विश्वास-प्रस्तुतिः</summary>

प्रादेशमात्रः परिदृश्यतेऽर्कः  
शास्त्रेण सन्दर्शितलक्षयोजनः ।  
मानान्तरेण क्वचिदेति बाधां  
प्रत्यक्षमप्यत्र हि न व्यवस्था ॥ २८८ ॥
</details>

<details><summary>मूलम्</summary>

प्रादेशमात्रः परिदृश्यतेऽर्कः  
शास्त्रेण सन्दर्शितलक्षयोजनः ।  
मानान्तरेण क्वचिदेति बाधां  
प्रत्यक्षमप्यत्र हि न व्यवस्था ॥ २८८ ॥
</details>

<details open><summary>विश्वास-प्रस्तुतिः</summary>

तस्मात्त्वयीदं भ्रमतः प्रतीतं  
मृषैव नो सत्यमवेहि साक्षात् ।  
ब्रह्म त्वमेवासि सुखस्वरुपं  
त्वत्तो न भिन्नं विचिनुष्व बुद्धौ ॥ २८९ ॥
</details>

<details><summary>मूलम्</summary>

तस्मात्त्वयीदं भ्रमतः प्रतीतं  
मृषैव नो सत्यमवेहि साक्षात् ।  
ब्रह्म त्वमेवासि सुखस्वरुपं  
त्वत्तो न भिन्नं विचिनुष्व बुद्धौ ॥ २८९ ॥
</details>

<details open><summary>विश्वास-प्रस्तुतिः</summary>

लोकान्तरे वात्र गुहान्तरे वा  
तीर्थान्तरे कर्मपरम्परान्तरे ।  
शास्त्रान्तरे नास्त्यनुपश्यतामिह  
स्वयं परं ब्रह्म विचार्यमाणे ॥ २९० ॥
</details>

<details><summary>मूलम्</summary>

लोकान्तरे वात्र गुहान्तरे वा  
तीर्थान्तरे कर्मपरम्परान्तरे ।  
शास्त्रान्तरे नास्त्यनुपश्यतामिह  
स्वयं परं ब्रह्म विचार्यमाणे ॥ २९० ॥
</details>

<details open><summary>विश्वास-प्रस्तुतिः</summary>

तत्त्वमात्मस्थमज्ञात्वा मूढः शास्त्रेषु पश्यति ।  
गोपः कक्षगतं छागं यथा कूपेषु दुर्मतिः ॥ २९१ ॥
</details>

<details><summary>मूलम्</summary>

तत्त्वमात्मस्थमज्ञात्वा मूढः शास्त्रेषु पश्यति ।  
गोपः कक्षगतं छागं यथा कूपेषु दुर्मतिः ॥ २९१ ॥
</details>

<details open><summary>विश्वास-प्रस्तुतिः</summary>

स्वमात्मानं परं मत्वा परमात्मानमन्यथा ।  
विमृग्यते पुनः स्वात्मा बहिः कोशेषु पण्डितैः ॥ २९२ ॥
</details>

<details><summary>मूलम्</summary>

स्वमात्मानं परं मत्वा परमात्मानमन्यथा ।  
विमृग्यते पुनः स्वात्मा बहिः कोशेषु पण्डितैः ॥ २९२ ॥
</details>

<details open><summary>विश्वास-प्रस्तुतिः</summary>

विस्मृत्य वस्तुनस्तत्त्वमध्यारोप्य च वस्तुनि ।  
अवस्तुतां च तद्धर्मान्मुधा शोचति नान्यथा ॥ २९३ ॥
</details>

<details><summary>मूलम्</summary>

विस्मृत्य वस्तुनस्तत्त्वमध्यारोप्य च वस्तुनि ।  
अवस्तुतां च तद्धर्मान्मुधा शोचति नान्यथा ॥ २९३ ॥
</details>

<details open><summary>विश्वास-प्रस्तुतिः</summary>

आत्मानात्मविवेकं ते वक्ष्यामि शृणु सादरम् ।  
यस्य श्रवणमात्रेण मुच्यतेऽनात्मबन्धनात् ॥ २९४ ॥
</details>

<details><summary>मूलम्</summary>

आत्मानात्मविवेकं ते वक्ष्यामि शृणु सादरम् ।  
यस्य श्रवणमात्रेण मुच्यतेऽनात्मबन्धनात् ॥ २९४ ॥
</details>

<details open><summary>विश्वास-प्रस्तुतिः</summary>

इत्युक्त्वाभिमुखीकृत्य शिष्यं करुणया गुरुः ।  
अध्यारोपापवादाभ्यां निष्प्रपञ्चं प्रपञ्चयन् ॥ २९५ ॥
</details>

<details><summary>मूलम्</summary>

इत्युक्त्वाभिमुखीकृत्य शिष्यं करुणया गुरुः ।  
अध्यारोपापवादाभ्यां निष्प्रपञ्चं प्रपञ्चयन् ॥ २९५ ॥
</details>

<details open><summary>विश्वास-प्रस्तुतिः</summary>

सम्यक्प्राबोधयत्तत्त्वं शास्त्रदृष्टेन वर्त्मना ।  
सर्वेषामुपकाराय तत्प्रकारोऽत्र दर्श्यते ॥ २९६ ॥
</details>

<details><summary>मूलम्</summary>

सम्यक्प्राबोधयत्तत्त्वं शास्त्रदृष्टेन वर्त्मना ।  
सर्वेषामुपकाराय तत्प्रकारोऽत्र दर्श्यते ॥ २९६ ॥
</details>

<details open><summary>विश्वास-प्रस्तुतिः</summary>

वस्तुन्यवस्त्वारोपो यः सोऽध्यारोप इतीर्यते ।  
असर्पभूते रज्ज्वादौ सर्पत्वारोपणं यथा ॥ २९७ ॥
</details>

<details><summary>मूलम्</summary>

वस्तुन्यवस्त्वारोपो यः सोऽध्यारोप इतीर्यते ।  
असर्पभूते रज्ज्वादौ सर्पत्वारोपणं यथा ॥ २९७ ॥
</details>

<details open><summary>विश्वास-प्रस्तुतिः</summary>

वस्तु तावत्परं ब्रह्म सत्यज्ञानादिलक्षणम् ।  
इदमारोपितं यत्र भाति खे नीलतादिवत् ॥ २९८ ॥
</details>

<details><summary>मूलम्</summary>

वस्तु तावत्परं ब्रह्म सत्यज्ञानादिलक्षणम् ।  
इदमारोपितं यत्र भाति खे नीलतादिवत् ॥ २९८ ॥
</details>

<details open><summary>विश्वास-प्रस्तुतिः</summary>

तत्कारणं यदज्ञानं सकार्यं सद्विलक्षणम् ।  
अवस्त्वित्युच्यते सद्भिर्यस्य बाधा प्रदृश्यते ॥ २९९ ॥
</details>

<details><summary>मूलम्</summary>

तत्कारणं यदज्ञानं सकार्यं सद्विलक्षणम् ।  
अवस्त्वित्युच्यते सद्भिर्यस्य बाधा प्रदृश्यते ॥ २९९ ॥
</details>

<details open><summary>विश्वास-प्रस्तुतिः</summary>

अवस्तु तत्प्रमाणैर्यद्बाध्यते शुक्तिरौप्यवत् ।  
न बाध्यते यत्तद्वस्तु त्रिषु कालेषु शुक्तिवत् ॥ ३०० ॥
</details>

<details><summary>मूलम्</summary>

अवस्तु तत्प्रमाणैर्यद्बाध्यते शुक्तिरौप्यवत् ।  
न बाध्यते यत्तद्वस्तु त्रिषु कालेषु शुक्तिवत् ॥ ३०० ॥
</details>

<details open><summary>विश्वास-प्रस्तुतिः</summary>

शुक्तेर्बाधा न खल्वस्ति रजतस्य यथा तथा ।  
अवस्तुसञ्ज्ञितं यत्तज्जगदध्यासकारणम् ॥ ३०१ ॥
</details>

<details><summary>मूलम्</summary>

शुक्तेर्बाधा न खल्वस्ति रजतस्य यथा तथा ।  
अवस्तुसञ्ज्ञितं यत्तज्जगदध्यासकारणम् ॥ ३०१ ॥
</details>

<details open><summary>विश्वास-प्रस्तुतिः</summary>

सदसद्भ्यामनिर्वाच्यमज्ञानं त्रिगुणात्मकम् ।  
वस्तु तत्त्वावबोधैकबाध्यं तद्भावलक्षणम् ॥ ३०२ ॥
</details>

<details><summary>मूलम्</summary>

सदसद्भ्यामनिर्वाच्यमज्ञानं त्रिगुणात्मकम् ।  
वस्तु तत्त्वावबोधैकबाध्यं तद्भावलक्षणम् ॥ ३०२ ॥
</details>

<details open><summary>विश्वास-प्रस्तुतिः</summary>

मिथ्यासम्बन्धतस्तत्र ब्रह्मण्याश्रित्य तिष्ठति ।  
मणौ शक्तिर्यथा तद्वन्नैतदाश्रयदूषकम् ॥ ३०३ ॥
</details>

<details><summary>मूलम्</summary>

मिथ्यासम्बन्धतस्तत्र ब्रह्मण्याश्रित्य तिष्ठति ।  
मणौ शक्तिर्यथा तद्वन्नैतदाश्रयदूषकम् ॥ ३०३ ॥
</details>

<details open><summary>विश्वास-प्रस्तुतिः</summary>

सद्भावे लिङ्गमेतस्य कार्यमेतच्चराचरम् ।  
मानं श्रुतिः स्मृतिश्चाज्ञोऽहमित्यनुभवोऽपि च ॥ ३०४ ॥
</details>

<details><summary>मूलम्</summary>

सद्भावे लिङ्गमेतस्य कार्यमेतच्चराचरम् ।  
मानं श्रुतिः स्मृतिश्चाज्ञोऽहमित्यनुभवोऽपि च ॥ ३०४ ॥
</details>

<details open><summary>विश्वास-प्रस्तुतिः</summary>

अज्ञानं प्रकृतिः शक्तिरविद्येति निगद्यते ।  
तदेतत्सन्न भवति नासद्वा शुक्तिरौप्यवत् ॥ ३०५ ॥
</details>

<details><summary>मूलम्</summary>

अज्ञानं प्रकृतिः शक्तिरविद्येति निगद्यते ।  
तदेतत्सन्न भवति नासद्वा शुक्तिरौप्यवत् ॥ ३०५ ॥
</details>

<details open><summary>विश्वास-प्रस्तुतिः</summary>

सतो भिन्नमभिन्नं वा न दीपस्य प्रभा यथा ।  
न सावयवमन्यद्वा बीजस्याङ्कुरवत्क्वचित् ॥ ३०६ ॥
</details>

<details><summary>मूलम्</summary>

सतो भिन्नमभिन्नं वा न दीपस्य प्रभा यथा ।  
न सावयवमन्यद्वा बीजस्याङ्कुरवत्क्वचित् ॥ ३०६ ॥
</details>

<details open><summary>विश्वास-प्रस्तुतिः</summary>

अत एतदनिर्वाच्यमित्येव कवयो विदुः ।  
समष्टिव्यष्टिरूपेण द्विधाज्ञानं निगद्यते ॥ ३०७ ॥
</details>

<details><summary>मूलम्</summary>

अत एतदनिर्वाच्यमित्येव कवयो विदुः ।  
समष्टिव्यष्टिरूपेण द्विधाज्ञानं निगद्यते ॥ ३०७ ॥
</details>

<details open><summary>विश्वास-प्रस्तुतिः</summary>

नानात्वेन प्रतीतानामज्ञानानामभेदतः ।  
एकत्वेन समष्टिः स्याद्भूरुहाणां वनं यथा ॥ ३०८ ॥
</details>

<details><summary>मूलम्</summary>

नानात्वेन प्रतीतानामज्ञानानामभेदतः ।  
एकत्वेन समष्टिः स्याद्भूरुहाणां वनं यथा ॥ ३०८ ॥
</details>

<details open><summary>विश्वास-प्रस्तुतिः</summary>

इयं समष्टिरुत्कृष्टा सत्त्वांशोत्कर्षतः पुरा ।  
मायेति कथ्यते तज्ज्ञैः शुद्धसत्त्वैकलक्षणा ॥ ३०९ ॥
</details>

<details><summary>मूलम्</summary>

इयं समष्टिरुत्कृष्टा सत्त्वांशोत्कर्षतः पुरा ।  
मायेति कथ्यते तज्ज्ञैः शुद्धसत्त्वैकलक्षणा ॥ ३०९ ॥
</details>

<details open><summary>विश्वास-प्रस्तुतिः</summary>

मायोपहितचैतन्यं साभासं सत्त्वबृंहितम् ।  
सर्वज्ञत्वादिगुणकं सृष्टिस्थित्यन्तकारणम् ॥ ३१० ॥
</details>

<details><summary>मूलम्</summary>

मायोपहितचैतन्यं साभासं सत्त्वबृंहितम् ।  
सर्वज्ञत्वादिगुणकं सृष्टिस्थित्यन्तकारणम् ॥ ३१० ॥
</details>

<details open><summary>विश्वास-प्रस्तुतिः</summary>

अव्याकृतं तदव्यक्तमीश इत्यपि गीयते ।  
सर्वशक्तिगुणोपेतः सर्वज्ञानावभासकः ॥ ३११ ॥
</details>

<details><summary>मूलम्</summary>

अव्याकृतं तदव्यक्तमीश इत्यपि गीयते ।  
सर्वशक्तिगुणोपेतः सर्वज्ञानावभासकः ॥ ३११ ॥
</details>

<details open><summary>विश्वास-प्रस्तुतिः</summary>

स्वतन्त्रः सत्यसङ्कल्पः सत्यकामः स ईश्वरः ।  
तस्यैतस्य महाविष्णोर्महाशक्तेर्महीयसः ॥ ३१२ ॥
</details>

<details><summary>मूलम्</summary>

स्वतन्त्रः सत्यसङ्कल्पः सत्यकामः स ईश्वरः ।  
तस्यैतस्य महाविष्णोर्महाशक्तेर्महीयसः ॥ ३१२ ॥
</details>

<details open><summary>विश्वास-प्रस्तुतिः</summary>

सर्वज्ञत्वेश्वरत्वादिकारणत्वान्मनीषिणः ।  
कारणं वपुरित्याहुः समष्टिं सत्त्वबृंहितम् ॥ ३१३ ॥
</details>

<details><summary>मूलम्</summary>

सर्वज्ञत्वेश्वरत्वादिकारणत्वान्मनीषिणः ।  
कारणं वपुरित्याहुः समष्टिं सत्त्वबृंहितम् ॥ ३१३ ॥
</details>

<details open><summary>विश्वास-प्रस्तुतिः</summary>

आनन्दप्रचुरत्वेन साधकत्वेन कोशवत् ।  
सैषानन्दमयः कोश इतीशस्य निगद्यते ॥ ३१४ ॥
</details>

<details><summary>मूलम्</summary>

आनन्दप्रचुरत्वेन साधकत्वेन कोशवत् ।  
सैषानन्दमयः कोश इतीशस्य निगद्यते ॥ ३१४ ॥
</details>

<details open><summary>विश्वास-प्रस्तुतिः</summary>

सर्वोपरमहेतुत्वात्सुषुप्तिस्थानमिष्यते ।  
प्राकृतः प्रलयो यत्र श्राव्यते श्रुतिभिर्मुहुः ॥ ३१५ ॥
</details>

<details><summary>मूलम्</summary>

सर्वोपरमहेतुत्वात्सुषुप्तिस्थानमिष्यते ।  
प्राकृतः प्रलयो यत्र श्राव्यते श्रुतिभिर्मुहुः ॥ ३१५ ॥
</details>

<details open><summary>विश्वास-प्रस्तुतिः</summary>

अज्ञानं व्यष्ट्यभिप्रायादनेकत्वेन भिद्यते ।  
अज्ञानवृत्तयो नाना तत्तद्गुणविलक्षणाः ॥ ३१६ ॥
</details>

<details><summary>मूलम्</summary>

अज्ञानं व्यष्ट्यभिप्रायादनेकत्वेन भिद्यते ।  
अज्ञानवृत्तयो नाना तत्तद्गुणविलक्षणाः ॥ ३१६ ॥
</details>

<details open><summary>विश्वास-प्रस्तुतिः</summary>

वनस्य व्यष्ट्यभिप्रायाद्भूरुहा इत्यनेकता ।  
यथा तथैवाज्ञानस्य व्यष्टितः स्यादनेकता ॥ ३१७ ॥
</details>

<details><summary>मूलम्</summary>

वनस्य व्यष्ट्यभिप्रायाद्भूरुहा इत्यनेकता ।  
यथा तथैवाज्ञानस्य व्यष्टितः स्यादनेकता ॥ ३१७ ॥
</details>

<details open><summary>विश्वास-प्रस्तुतिः</summary>

व्यष्टिर्मलिनसत्वैषा रजसा तमसा युता ।  
ततो निकृष्टा भवति योपाधिः प्रत्यगात्मनः ॥ ३१८ ॥
</details>

<details><summary>मूलम्</summary>

व्यष्टिर्मलिनसत्वैषा रजसा तमसा युता ।  
ततो निकृष्टा भवति योपाधिः प्रत्यगात्मनः ॥ ३१८ ॥
</details>

<details open><summary>विश्वास-प्रस्तुतिः</summary>

चैतन्यं व्यष्ट्यवच्छिन्नं प्रत्यगात्मेति गीयते ।  
साभासं व्यष्ट्युपहितं सत्तादात्म्येन तद्गुणैः ॥ ३१९ ॥
</details>

<details><summary>मूलम्</summary>

चैतन्यं व्यष्ट्यवच्छिन्नं प्रत्यगात्मेति गीयते ।  
साभासं व्यष्ट्युपहितं सत्तादात्म्येन तद्गुणैः ॥ ३१९ ॥
</details>

<details open><summary>विश्वास-प्रस्तुतिः</summary>

अभिभूतः स एवात्मा जीव इत्यभिधीयते ।  
किञ्चिज्ज्ञत्वानीश्वरत्वसंसारित्वादिधर्मवान् ॥ ३२० ॥
</details>

<details><summary>मूलम्</summary>

अभिभूतः स एवात्मा जीव इत्यभिधीयते ।  
किञ्चिज्ज्ञत्वानीश्वरत्वसंसारित्वादिधर्मवान् ॥ ३२० ॥
</details>

<details open><summary>विश्वास-प्रस्तुतिः</summary>

अस्य व्यष्टिरहङ्कारकारणत्वेन कारणम् ।  
वपुस्तत्राभिमान्यात्मा प्राज्ञ इत्युच्यते बुधैः ॥ ३२१ ॥
</details>

<details><summary>मूलम्</summary>

अस्य व्यष्टिरहङ्कारकारणत्वेन कारणम् ।  
वपुस्तत्राभिमान्यात्मा प्राज्ञ इत्युच्यते बुधैः ॥ ३२१ ॥
</details>

<details open><summary>विश्वास-प्रस्तुतिः</summary>

प्राज्ञत्वमस्यैकाज्ञानभासकत्वेन सम्मतम् ।  
व्यष्टेर्निकृष्टत्वेनास्य नानेकाज्ञानभासकम् ॥ ३२२ ॥
</details>

<details><summary>मूलम्</summary>

प्राज्ञत्वमस्यैकाज्ञानभासकत्वेन सम्मतम् ।  
व्यष्टेर्निकृष्टत्वेनास्य नानेकाज्ञानभासकम् ॥ ३२२ ॥
</details>

<details open><summary>विश्वास-प्रस्तुतिः</summary>

स्वरूपाच्छादकत्वेनाप्यानन्दप्रचुरत्वतः ।  
कारणं वपुरानन्दमयः कोश इतीर्यते ॥ ३२३ ॥
</details>

<details><summary>मूलम्</summary>

स्वरूपाच्छादकत्वेनाप्यानन्दप्रचुरत्वतः ।  
कारणं वपुरानन्दमयः कोश इतीर्यते ॥ ३२३ ॥
</details>

<details open><summary>विश्वास-प्रस्तुतिः</summary>

अस्यावस्था सुषुप्तिः स्याद्यत्रानन्दः प्रकृष्यते ।  
एषोऽहं सुखमस्वाप्सं न तु किञ्चिदवेदिषम् ॥ ३२४ ॥
</details>

<details><summary>मूलम्</summary>

अस्यावस्था सुषुप्तिः स्याद्यत्रानन्दः प्रकृष्यते ।  
एषोऽहं सुखमस्वाप्सं न तु किञ्चिदवेदिषम् ॥ ३२४ ॥
</details>

<details open><summary>विश्वास-प्रस्तुतिः</summary>

इत्यानन्दसमुत्कर्षः प्रबुद्धेषु प्रदृश्यते ।  
समष्टेरपि च व्यष्टेरुभयोर्वनवृक्षवत् ॥ ३२५ ॥
</details>

<details><summary>मूलम्</summary>

इत्यानन्दसमुत्कर्षः प्रबुद्धेषु प्रदृश्यते ।  
समष्टेरपि च व्यष्टेरुभयोर्वनवृक्षवत् ॥ ३२५ ॥
</details>

<details open><summary>विश्वास-प्रस्तुतिः</summary>

अभेद एव नो भेदो जात्येकत्वेन वस्तुतः ।  
अभेद एव ज्ञातव्यस्तथेशप्राज्ञयोरपि ॥ ३२६ ॥
</details>

<details><summary>मूलम्</summary>

अभेद एव नो भेदो जात्येकत्वेन वस्तुतः ।  
अभेद एव ज्ञातव्यस्तथेशप्राज्ञयोरपि ॥ ३२६ ॥
</details>

<details open><summary>विश्वास-प्रस्तुतिः</summary>

सत्युपाध्योरभिन्नत्वे क्व भेदस्तद्विशिष्टयोः ।  
एकीभावे तरङ्गाब्ध्योः को भेदः प्रतिबिम्बयोः ॥ ३२७ ॥
</details>

<details><summary>मूलम्</summary>

सत्युपाध्योरभिन्नत्वे क्व भेदस्तद्विशिष्टयोः ।  
एकीभावे तरङ्गाब्ध्योः को भेदः प्रतिबिम्बयोः ॥ ३२७ ॥
</details>

<details open><summary>विश्वास-प्रस्तुतिः</summary>

अज्ञानतदवच्छिन्नाभासयोरुभयोरपि ।  
आधारं शुद्धचैतन्यं यत्तत्तुर्यमितीर्यते ॥ ३२८ ॥
</details>

<details><summary>मूलम्</summary>

अज्ञानतदवच्छिन्नाभासयोरुभयोरपि ।  
आधारं शुद्धचैतन्यं यत्तत्तुर्यमितीर्यते ॥ ३२८ ॥
</details>

<details open><summary>विश्वास-प्रस्तुतिः</summary>

एतदेवाविविक्तं सदुपाधिभ्यां च तद्गुणैः ।  
महावाक्यस्य वाच्यार्थो विविक्तं लक्ष्य इष्यते ॥ ३२९ ॥
</details>

<details><summary>मूलम्</summary>

एतदेवाविविक्तं सदुपाधिभ्यां च तद्गुणैः ।  
महावाक्यस्य वाच्यार्थो विविक्तं लक्ष्य इष्यते ॥ ३२९ ॥
</details>

<details open><summary>विश्वास-प्रस्तुतिः</summary>

अनन्तशक्तिसम्पन्नो मायोपाधिक ईश्वरः ।  
ईक्षामात्रेण सृजति विश्वमेतच्चराचरम् ॥ ३३० ॥
</details>

<details><summary>मूलम्</summary>

अनन्तशक्तिसम्पन्नो मायोपाधिक ईश्वरः ।  
ईक्षामात्रेण सृजति विश्वमेतच्चराचरम् ॥ ३३० ॥
</details>

<details open><summary>विश्वास-प्रस्तुतिः</summary>

अद्वितीयस्वमात्रोऽसौ निरुपादान ईश्वरः ।  
स्वयमेव कथं सर्वं सृजतीति न शङ्क्यताम् ॥ ३३१ ॥
</details>

<details><summary>मूलम्</summary>

अद्वितीयस्वमात्रोऽसौ निरुपादान ईश्वरः ।  
स्वयमेव कथं सर्वं सृजतीति न शङ्क्यताम् ॥ ३३१ ॥
</details>

<details open><summary>विश्वास-प्रस्तुतिः</summary>

निमित्तमप्युपादानं स्वयमेव भवन्प्रभुः ।  
चराचरात्मकं विश्वं सृजत्यवति लुम्पति ॥ ३३२ ॥
</details>

<details><summary>मूलम्</summary>

निमित्तमप्युपादानं स्वयमेव भवन्प्रभुः ।  
चराचरात्मकं विश्वं सृजत्यवति लुम्पति ॥ ३३२ ॥
</details>

<details open><summary>विश्वास-प्रस्तुतिः</summary>

स्वप्राधान्येन जगतो निमित्तमपि कारणम् ।  
उपादानं ततोपाधिप्राधान्येन भवत्ययम् ॥ ३३३ ॥
</details>

<details><summary>मूलम्</summary>

स्वप्राधान्येन जगतो निमित्तमपि कारणम् ।  
उपादानं ततोपाधिप्राधान्येन भवत्ययम् ॥ ३३३ ॥
</details>

<details open><summary>विश्वास-प्रस्तुतिः</summary>

यथालूता निमित्तं च स्वप्रधानतया भवेत् ।  
स्वशरीरप्रधानत्वेनोपादानं तथेश्वरः ॥ ३३४ ॥
</details>

<details><summary>मूलम्</summary>

यथालूता निमित्तं च स्वप्रधानतया भवेत् ।  
स्वशरीरप्रधानत्वेनोपादानं तथेश्वरः ॥ ३३४ ॥
</details>

<details open><summary>विश्वास-प्रस्तुतिः</summary>

तमःप्रधानप्रकृतिविशिष्टात्परमात्मनः ।  
अभूत्सकाशादाकाशमाकाशाद्वायुरुच्यते ॥ ३३५ ॥
</details>

<details><summary>मूलम्</summary>

तमःप्रधानप्रकृतिविशिष्टात्परमात्मनः ।  
अभूत्सकाशादाकाशमाकाशाद्वायुरुच्यते ॥ ३३५ ॥
</details>

<details open><summary>विश्वास-प्रस्तुतिः</summary>

वायोरग्निस्तथैवाग्नेरापोऽद्भ्यः पृथिवी क्रमात् ।  
शक्तेस्तमःप्रधानत्वं तत्कार्ये जाड्यदर्शनात् ॥ ३३६ ॥
</details>

<details><summary>मूलम्</summary>

वायोरग्निस्तथैवाग्नेरापोऽद्भ्यः पृथिवी क्रमात् ।  
शक्तेस्तमःप्रधानत्वं तत्कार्ये जाड्यदर्शनात् ॥ ३३६ ॥
</details>

<details open><summary>विश्वास-प्रस्तुतिः</summary>

आरम्भन्ते कार्यगुणान्ये कारणगुणा हि ते ।  
एतानि सूक्ष्मभूतानि भूतमात्रा अपि क्रमात् ॥ ३३७ ॥
</details>

<details><summary>मूलम्</summary>

आरम्भन्ते कार्यगुणान्ये कारणगुणा हि ते ।  
एतानि सूक्ष्मभूतानि भूतमात्रा अपि क्रमात् ॥ ३३७ ॥
</details>

<details open><summary>विश्वास-प्रस्तुतिः</summary>

एतेभ्यः सूक्ष्मभूतेभ्यः सूक्ष्मदेहा भवन्त्यपि ।  
स्थूलान्यपि च भूतानि चान्योन्यांशविमेलनात् ॥ ३३८ ॥
</details>

<details><summary>मूलम्</summary>

एतेभ्यः सूक्ष्मभूतेभ्यः सूक्ष्मदेहा भवन्त्यपि ।  
स्थूलान्यपि च भूतानि चान्योन्यांशविमेलनात् ॥ ३३८ ॥
</details>

<details open><summary>विश्वास-प्रस्तुतिः</summary>

अपञ्चीकृतभूतेभ्यो जातं सप्तदशाङ्गकम् ।  
संसारकारणं लिङ्गमात्मनो भोगसाधनम् ॥ ३३९ ॥
</details>

<details><summary>मूलम्</summary>

अपञ्चीकृतभूतेभ्यो जातं सप्तदशाङ्गकम् ।  
संसारकारणं लिङ्गमात्मनो भोगसाधनम् ॥ ३३९ ॥
</details>

<details open><summary>विश्वास-प्रस्तुतिः</summary>

श्रोत्रादिपञ्चकं चैव वागादीनां च पञ्चकम् ।  
प्राणादिपञ्चकं बुद्धिमनसी लिङ्गमुच्यते ॥ ३४० ॥
</details>

<details><summary>मूलम्</summary>

श्रोत्रादिपञ्चकं चैव वागादीनां च पञ्चकम् ।  
प्राणादिपञ्चकं बुद्धिमनसी लिङ्गमुच्यते ॥ ३४० ॥
</details>

<details open><summary>विश्वास-प्रस्तुतिः</summary>

श्रोत्रत्वक्चक्षुर्जिह्वाघ्राणानि पञ्च जातानि ।  
आकाशादीनां सत्त्वांशेभ्यो धीन्द्रियाण्यनुक्रमतः ॥ ३४१ ॥
</details>

<details><summary>मूलम्</summary>

श्रोत्रत्वक्चक्षुर्जिह्वाघ्राणानि पञ्च जातानि ।  
आकाशादीनां सत्त्वांशेभ्यो धीन्द्रियाण्यनुक्रमतः ॥ ३४१ ॥
</details>

<details open><summary>विश्वास-प्रस्तुतिः</summary>

आकाशादिगताः पञ्च सात्त्विकांशाः परस्परम् ।  
मिलित्वैवान्तःकरणमभवत्सर्वकारणम् ॥ ३४२ ॥
</details>

<details><summary>मूलम्</summary>

आकाशादिगताः पञ्च सात्त्विकांशाः परस्परम् ।  
मिलित्वैवान्तःकरणमभवत्सर्वकारणम् ॥ ३४२ ॥
</details>

<details open><summary>विश्वास-प्रस्तुतिः</summary>

प्रकाशकत्वादेतेषां सात्त्विकांशत्वमिष्यते ।  
प्रकाशकत्वं सत्त्वस्य स्वच्छत्वेन यतस्ततः ॥ ३४३ ॥
</details>

<details><summary>मूलम्</summary>

प्रकाशकत्वादेतेषां सात्त्विकांशत्वमिष्यते ।  
प्रकाशकत्वं सत्त्वस्य स्वच्छत्वेन यतस्ततः ॥ ३४३ ॥
</details>

<details open><summary>विश्वास-प्रस्तुतिः</summary>

तदन्तःकरणं वृत्तिभेदेन स्याच्चतुर्विधम् ।  
मनो बुद्धिरहङ्कारश्चित्तं चेति तदुच्यते ॥ ३४४ ॥
</details>

<details><summary>मूलम्</summary>

तदन्तःकरणं वृत्तिभेदेन स्याच्चतुर्विधम् ।  
मनो बुद्धिरहङ्कारश्चित्तं चेति तदुच्यते ॥ ३४४ ॥
</details>

<details open><summary>विश्वास-प्रस्तुतिः</summary>

सङ्कल्पान्मन इत्याहुर्बुद्धिरर्थस्य निश्चयात् ।  
अभिमानादहङ्कारश्चित्तमर्थस्य चिन्तनात् ॥ ३४५ ॥
</details>

<details><summary>मूलम्</summary>

सङ्कल्पान्मन इत्याहुर्बुद्धिरर्थस्य निश्चयात् ।  
अभिमानादहङ्कारश्चित्तमर्थस्य चिन्तनात् ॥ ३४५ ॥
</details>

<details open><summary>विश्वास-प्रस्तुतिः</summary>

मनस्यपि च बुद्धौ च चित्ताहङ्कारयोः क्रमात् ।  
अन्तर्भावोऽत्र बोद्धव्यो लिङ्गलक्षणसिद्धये ॥ ३४६ ॥
</details>

<details><summary>मूलम्</summary>

मनस्यपि च बुद्धौ च चित्ताहङ्कारयोः क्रमात् ।  
अन्तर्भावोऽत्र बोद्धव्यो लिङ्गलक्षणसिद्धये ॥ ३४६ ॥
</details>

<details open><summary>विश्वास-प्रस्तुतिः</summary>

चिन्तनं च मनोधर्मः सङ्कल्पादिर्यथा तथा ।  
अन्तर्भावो मनस्येव सम्यक्चित्तस्य सिध्यति ॥ ३४७ ॥
</details>

<details><summary>मूलम्</summary>

चिन्तनं च मनोधर्मः सङ्कल्पादिर्यथा तथा ।  
अन्तर्भावो मनस्येव सम्यक्चित्तस्य सिध्यति ॥ ३४७ ॥
</details>

<details open><summary>विश्वास-प्रस्तुतिः</summary>

देहादावहमित्येव भावो दृढतरो धियः ।  
दृश्यतेऽहङ्कृतेस्तस्मादन्तर्भावोऽत्र युज्यते ॥ ३४८ ॥
</details>

<details><summary>मूलम्</summary>

देहादावहमित्येव भावो दृढतरो धियः ।  
दृश्यतेऽहङ्कृतेस्तस्मादन्तर्भावोऽत्र युज्यते ॥ ३४८ ॥
</details>

<details open><summary>विश्वास-प्रस्तुतिः</summary>

तस्मादेव तु बुद्धेः कर्तृत्वं तदितरस्य करणत्वम् ।  
सिध्यत्यात्मन उभयाद्विद्यात्संसारकारणं मोहात् ॥ ३४९ ॥
</details>

<details><summary>मूलम्</summary>

तस्मादेव तु बुद्धेः कर्तृत्वं तदितरस्य करणत्वम् ।  
सिध्यत्यात्मन उभयाद्विद्यात्संसारकारणं मोहात् ॥ ३४९ ॥
</details>

<details open><summary>विश्वास-प्रस्तुतिः</summary>

विज्ञानमयकोशः स्यात् बुद्धिर्ज्ञानेन्द्रियैः सह ।  
विज्ञानप्रचुरत्वेनाप्याच्छादकतयात्मनः ॥ ३५० ॥
</details>

<details><summary>मूलम्</summary>

विज्ञानमयकोशः स्यात् बुद्धिर्ज्ञानेन्द्रियैः सह ।  
विज्ञानप्रचुरत्वेनाप्याच्छादकतयात्मनः ॥ ३५० ॥
</details>

<details open><summary>विश्वास-प्रस्तुतिः</summary>

विज्ञानमयकोशोऽयमिति विद्वद्भिरुच्यते ।  
अयं महानहङ्कारवृत्तिमान्कर्तृलक्षणः ॥ ३५१ ॥
</details>

<details><summary>मूलम्</summary>

विज्ञानमयकोशोऽयमिति विद्वद्भिरुच्यते ।  
अयं महानहङ्कारवृत्तिमान्कर्तृलक्षणः ॥ ३५१ ॥
</details>

<details open><summary>विश्वास-प्रस्तुतिः</summary>

अहं ममेत्येव सदाभिमानं  
देहेन्द्रियादौ कुरुते गृहादौ ।  
जीवाभिमानः पुरुषोऽयमेव  
कर्ता च भोक्ता च सुखी च दुःखी ॥ ३५२ ॥
</details>

<details><summary>मूलम्</summary>

अहं ममेत्येव सदाभिमानं  
देहेन्द्रियादौ कुरुते गृहादौ ।  
जीवाभिमानः पुरुषोऽयमेव  
कर्ता च भोक्ता च सुखी च दुःखी ॥ ३५२ ॥
</details>

<details open><summary>विश्वास-प्रस्तुतिः</summary>

स्ववासनाप्रेरित एव नित्यं  
करोति कर्मोभयलक्षणं च ।  
भुङ्क्ते तदुत्पन्नफलं विशिष्टं  
सुखं च दुःखं च परत्र चात्र ॥ ३५३ ॥
</details>

<details><summary>मूलम्</summary>

स्ववासनाप्रेरित एव नित्यं  
करोति कर्मोभयलक्षणं च ।  
भुङ्क्ते तदुत्पन्नफलं विशिष्टं  
सुखं च दुःखं च परत्र चात्र ॥ ३५३ ॥
</details>

<details open><summary>विश्वास-प्रस्तुतिः</summary>

नानायोनिसहस्रेषु जायमानो मुहुर्मुहुः ।  
म्रियमाणो भ्रमत्येष जीवः संसारमण्डले ॥ ३५४ ॥
</details>

<details><summary>मूलम्</summary>

नानायोनिसहस्रेषु जायमानो मुहुर्मुहुः ।  
म्रियमाणो भ्रमत्येष जीवः संसारमण्डले ॥ ३५४ ॥
</details>

<details open><summary>विश्वास-प्रस्तुतिः</summary>

मनो मनोमयः कोशो भवेज्ज्ञानेन्द्रियैः सह ।  
प्राचुर्यं मनसो यत्र दृश्यतेऽसौ मनोमयः ॥ ३५५ ॥
</details>

<details><summary>मूलम्</summary>

मनो मनोमयः कोशो भवेज्ज्ञानेन्द्रियैः सह ।  
प्राचुर्यं मनसो यत्र दृश्यतेऽसौ मनोमयः ॥ ३५५ ॥
</details>

<details open><summary>विश्वास-प्रस्तुतिः</summary>

चिन्ताविषादहर्षाद्याः कामाद्या अस्य वृत्तयः ।  
मनुते मनसैवैष फलं कामयते बहिः ।  
यतते कुरुते भुङ्क्ते तन्मनः सर्वकारणम् ॥ ३५६ ॥
</details>

<details><summary>मूलम्</summary>

चिन्ताविषादहर्षाद्याः कामाद्या अस्य वृत्तयः ।  
मनुते मनसैवैष फलं कामयते बहिः ।  
यतते कुरुते भुङ्क्ते तन्मनः सर्वकारणम् ॥ ३५६ ॥
</details>

<details open><summary>विश्वास-प्रस्तुतिः</summary>

मनो ह्यमुष्य प्रवणस्य हेतु -  
रन्तर्बहिश्चार्थमनेन वेत्ति ।  
शृणोति जिघ्रत्यमुनैव चेक्षते  
वक्ति स्पृशत्यत्ति करोति सर्वम् ॥ ३५७ ॥
</details>

<details><summary>मूलम्</summary>

मनो ह्यमुष्य प्रवणस्य हेतु -  
रन्तर्बहिश्चार्थमनेन वेत्ति ।  
शृणोति जिघ्रत्यमुनैव चेक्षते  
वक्ति स्पृशत्यत्ति करोति सर्वम् ॥ ३५७ ॥
</details>

<details open><summary>विश्वास-प्रस्तुतिः</summary>

बन्धश्च मोक्षो मनसैव पुंसा -  
मर्थोऽप्यनर्थोऽप्यमुनैव सिध्यति ।  
शुद्धेन मोक्षो मलिनेन बन्धो  
विवेकतोऽर्थोऽप्यविवेकतोऽन्यः ॥ ३५८ ॥
</details>

<details><summary>मूलम्</summary>

बन्धश्च मोक्षो मनसैव पुंसा -  
मर्थोऽप्यनर्थोऽप्यमुनैव सिध्यति ।  
शुद्धेन मोक्षो मलिनेन बन्धो  
विवेकतोऽर्थोऽप्यविवेकतोऽन्यः ॥ ३५८ ॥
</details>

<details open><summary>विश्वास-प्रस्तुतिः</summary>

रजस्तमोभ्यां मलिनं त्वशुद्ध -  
मज्ञानजं सत्त्वगुणेन रिक्तम् ।  
मनस्तमोदोषसमन्वितत्वा -  
ज्जडत्वमोहालसताप्रमादैः ।  
तिरस्कृतं सन्न तु वेत्ति वास्तवं  
पदार्थतत्त्वं ह्युपलभ्यमानम् ॥ ३५९ ॥
</details>

<details><summary>मूलम्</summary>

रजस्तमोभ्यां मलिनं त्वशुद्ध -  
मज्ञानजं सत्त्वगुणेन रिक्तम् ।  
मनस्तमोदोषसमन्वितत्वा -  
ज्जडत्वमोहालसताप्रमादैः ।  
तिरस्कृतं सन्न तु वेत्ति वास्तवं  
पदार्थतत्त्वं ह्युपलभ्यमानम् ॥ ३५९ ॥
</details>

<details open><summary>विश्वास-प्रस्तुतिः</summary>

रजोदोषैर्युक्तं यदि भवति विक्षेपकगुणैः  
प्रतीपैः कामाद्यैरनिशमभिभूतं व्यथयति ।  
कथञ्चित्सूक्ष्मार्थावगतिमदपि भ्राम्यति भृशं  
मनोदीपो यद्वत्प्रबलमरुता ध्वस्तमहिमा ॥ ३६० ॥
</details>

<details><summary>मूलम्</summary>

रजोदोषैर्युक्तं यदि भवति विक्षेपकगुणैः  
प्रतीपैः कामाद्यैरनिशमभिभूतं व्यथयति ।  
कथञ्चित्सूक्ष्मार्थावगतिमदपि भ्राम्यति भृशं  
मनोदीपो यद्वत्प्रबलमरुता ध्वस्तमहिमा ॥ ३६० ॥
</details>

<details open><summary>विश्वास-प्रस्तुतिः</summary>

ततो मुमुक्षुर्भवबन्धमुक्त्यै  
रजस्तमोभ्यां च तदीयकार्यैः ।  
वियोज्य चित्तं परिशुद्धसत्त्वं  
प्रियं प्रयत्नेन सदैव कुर्यात् ॥ ३६१ ॥
</details>

<details><summary>मूलम्</summary>

ततो मुमुक्षुर्भवबन्धमुक्त्यै  
रजस्तमोभ्यां च तदीयकार्यैः ।  
वियोज्य चित्तं परिशुद्धसत्त्वं  
प्रियं प्रयत्नेन सदैव कुर्यात् ॥ ३६१ ॥
</details>

<details open><summary>विश्वास-प्रस्तुतिः</summary>

गर्भावासजनिप्रणाशनजराव्याध्यादिषु प्राणिनां  
यद्दुःखं परिदृश्यते च नरके तच्चिन्तयित्वा मुहुः ।  
दोषानेव विलोक्य सर्वविषयेष्वाशां विमुच्याभित -  
श्चित्तग्रन्थिविमोचनाय सुमतिः सत्त्वं समालम्बनात् ॥ ३६२ ॥
</details>

<details><summary>मूलम्</summary>

गर्भावासजनिप्रणाशनजराव्याध्यादिषु प्राणिनां  
यद्दुःखं परिदृश्यते च नरके तच्चिन्तयित्वा मुहुः ।  
दोषानेव विलोक्य सर्वविषयेष्वाशां विमुच्याभित -  
श्चित्तग्रन्थिविमोचनाय सुमतिः सत्त्वं समालम्बनात् ॥ ३६२ ॥
</details>

<details open><summary>विश्वास-प्रस्तुतिः</summary>

यमेषु निरतो यस्तु नियमेषु च यत्नतः ।  
विवेकिनस्तस्य चित्तं प्रसादमधिगच्छति ॥ ३६३ ॥
</details>

<details><summary>मूलम्</summary>

यमेषु निरतो यस्तु नियमेषु च यत्नतः ।  
विवेकिनस्तस्य चित्तं प्रसादमधिगच्छति ॥ ३६३ ॥
</details>

<details open><summary>विश्वास-प्रस्तुतिः</summary>

आसुरीं सम्पदं त्यक्त्वा भजेद्यो दैवसम्पदम् ।  
मोक्षैककाङ्क्षया नित्यं तस्य चित्तं प्रसीदति ॥ ३६४ ॥
</details>

<details><summary>मूलम्</summary>

आसुरीं सम्पदं त्यक्त्वा भजेद्यो दैवसम्पदम् ।  
मोक्षैककाङ्क्षया नित्यं तस्य चित्तं प्रसीदति ॥ ३६४ ॥
</details>

<details open><summary>विश्वास-प्रस्तुतिः</summary>

परद्रव्यपरद्रोहपरनिन्दापरस्त्रियः ।  
नालम्बते मनो यस्य तस्य चित्तं प्रसीदति ॥ ३६५ ॥
</details>

<details><summary>मूलम्</summary>

परद्रव्यपरद्रोहपरनिन्दापरस्त्रियः ।  
नालम्बते मनो यस्य तस्य चित्तं प्रसीदति ॥ ३६५ ॥
</details>

<details open><summary>विश्वास-प्रस्तुतिः</summary>

आत्मवत्सर्वभूतेषु यः समत्वेन पश्यति ।  
सुखं दुःखं विवेकेन तस्य चित्तं प्रसीदति ॥ ३६६ ॥
</details>

<details><summary>मूलम्</summary>

आत्मवत्सर्वभूतेषु यः समत्वेन पश्यति ।  
सुखं दुःखं विवेकेन तस्य चित्तं प्रसीदति ॥ ३६६ ॥
</details>

<details open><summary>विश्वास-प्रस्तुतिः</summary>

अत्यन्तं श्रद्धया भक्त्या गुरुमीश्वरमात्मनि ।  
यो भजत्यनिशं क्षान्तस्तस्य चित्तं प्रसीदति ॥ ३६७ ॥
</details>

<details><summary>मूलम्</summary>

अत्यन्तं श्रद्धया भक्त्या गुरुमीश्वरमात्मनि ।  
यो भजत्यनिशं क्षान्तस्तस्य चित्तं प्रसीदति ॥ ३६७ ॥
</details>

<details open><summary>विश्वास-प्रस्तुतिः</summary>

शिष्टान्नमीशार्चनमार्यसेवां  
तीर्थाटनं स्वाश्रमधर्मनिष्ठाम् ।  
यमानुषक्तिं नियमानुवृत्तिं  
चित्तप्रसादाय वदन्ति तज्ज्ञाः ॥ ३६८ ॥
</details>

<details><summary>मूलम्</summary>

शिष्टान्नमीशार्चनमार्यसेवां  
तीर्थाटनं स्वाश्रमधर्मनिष्ठाम् ।  
यमानुषक्तिं नियमानुवृत्तिं  
चित्तप्रसादाय वदन्ति तज्ज्ञाः ॥ ३६८ ॥
</details>

<details open><summary>विश्वास-प्रस्तुतिः</summary>

कट्वाम्ललवणात्युष्णतीक्ष्णरूक्षविधायिनाम् ।  
पूतिपर्युषितादीनां त्यागः सत्त्वाय कल्पते ॥ ३६९ ॥
</details>

<details><summary>मूलम्</summary>

कट्वाम्ललवणात्युष्णतीक्ष्णरूक्षविधायिनाम् ।  
पूतिपर्युषितादीनां त्यागः सत्त्वाय कल्पते ॥ ३६९ ॥
</details>

<details open><summary>विश्वास-प्रस्तुतिः</summary>

श्रुत्या सत्त्वपुराणानां सेवया सत्त्ववस्तुनः ।  
अनुवृत्त्या च साधूनां सत्त्ववृत्तिः प्रजायते ॥ ३७० ॥
</details>

<details><summary>मूलम्</summary>

श्रुत्या सत्त्वपुराणानां सेवया सत्त्ववस्तुनः ।  
अनुवृत्त्या च साधूनां सत्त्ववृत्तिः प्रजायते ॥ ३७० ॥
</details>

<details open><summary>विश्वास-प्रस्तुतिः</summary>

यस्य चित्तं निर्विषयं हृदयं यस्य शीतलम् ।  
तस्य मित्रं जगत्सर्वं तस्य मुक्तिः करस्थिता ॥ ३७१ ॥
</details>

<details><summary>मूलम्</summary>

यस्य चित्तं निर्विषयं हृदयं यस्य शीतलम् ।  
तस्य मित्रं जगत्सर्वं तस्य मुक्तिः करस्थिता ॥ ३७१ ॥
</details>

<details open><summary>विश्वास-प्रस्तुतिः</summary>

हितपरिमितभोजी नित्यमेकान्तसेवी  
सकृदुचितहितोक्तिः स्वल्पनिद्राविहारः ।  
अनुनियमनशीलो यो भजत्युक्तकाले  
स लभत इति शीघ्रं साधु चित्तप्रसादम् ॥ ३७२ ॥
</details>

<details><summary>मूलम्</summary>

हितपरिमितभोजी नित्यमेकान्तसेवी  
सकृदुचितहितोक्तिः स्वल्पनिद्राविहारः ।  
अनुनियमनशीलो यो भजत्युक्तकाले  
स लभत इति शीघ्रं साधु चित्तप्रसादम् ॥ ३७२ ॥
</details>

<details open><summary>विश्वास-प्रस्तुतिः</summary>

चित्तप्रसादेन विनावगन्तुं  
बन्धं न शक्नोति परात्मतत्त्वम् ।  
तत्त्वावगत्या तु विना विमुक्ति -  
र्न सिध्यति ब्रह्मसहस्रकोटिषु ॥ ३७३ ॥
</details>

<details><summary>मूलम्</summary>

चित्तप्रसादेन विनावगन्तुं  
बन्धं न शक्नोति परात्मतत्त्वम् ।  
तत्त्वावगत्या तु विना विमुक्ति -  
र्न सिध्यति ब्रह्मसहस्रकोटिषु ॥ ३७३ ॥
</details>

<details open><summary>विश्वास-प्रस्तुतिः</summary>

मनःप्रसादः पुरुषस्य बन्धो  
मनःप्रसादो भवबन्धमुक्तिः ।  
मनःप्रसादाधिगमाय तस्मा -  
न्मनोनिरासं विदधीत विद्वान् ॥ ३७४ ॥
</details>

<details><summary>मूलम्</summary>

मनःप्रसादः पुरुषस्य बन्धो  
मनःप्रसादो भवबन्धमुक्तिः ।  
मनःप्रसादाधिगमाय तस्मा -  
न्मनोनिरासं विदधीत विद्वान् ॥ ३७४ ॥
</details>

<details open><summary>विश्वास-प्रस्तुतिः</summary>

पञ्चानामेव भूतानां रजोंशेभ्योऽभवन् क्रमात् ।  
वाक्पाणिपादपायूपस्थानि कर्मेन्द्रियाण्यनु ॥ ३७५ ॥
</details>

<details><summary>मूलम्</summary>

पञ्चानामेव भूतानां रजोंशेभ्योऽभवन् क्रमात् ।  
वाक्पाणिपादपायूपस्थानि कर्मेन्द्रियाण्यनु ॥ ३७५ ॥
</details>

<details open><summary>विश्वास-प्रस्तुतिः</summary>

समस्तेभ्यो रजोंशेभ्यो व्योमादीनां क्रियात्मकाः ।  
प्राणादयः समुत्पन्नाः पञ्चाप्यान्तरवायवः ॥ ३७६ ॥
</details>

<details><summary>मूलम्</summary>

समस्तेभ्यो रजोंशेभ्यो व्योमादीनां क्रियात्मकाः ।  
प्राणादयः समुत्पन्नाः पञ्चाप्यान्तरवायवः ॥ ३७६ ॥
</details>

<details open><summary>विश्वास-प्रस्तुतिः</summary>

प्राणः प्राग्गमनेन स्यादपानोऽवाग्गमनेन च ।  
व्यानस्तु विष्वग्गमनादुत्क्रान्त्योदान इष्यते ॥ ३७७ ॥
</details>

<details><summary>मूलम्</summary>

प्राणः प्राग्गमनेन स्यादपानोऽवाग्गमनेन च ।  
व्यानस्तु विष्वग्गमनादुत्क्रान्त्योदान इष्यते ॥ ३७७ ॥
</details>

<details open><summary>विश्वास-प्रस्तुतिः</summary>

अशितान्नरसादीनां समीकरणधर्मतः ।  
समान इत्यभिप्रेतो वायुर्यस्तेषु पञ्चमः ॥ ३७८ ॥
</details>

<details><summary>मूलम्</summary>

अशितान्नरसादीनां समीकरणधर्मतः ।  
समान इत्यभिप्रेतो वायुर्यस्तेषु पञ्चमः ॥ ३७८ ॥
</details>

<details open><summary>विश्वास-प्रस्तुतिः</summary>

क्रियैव दिश्यते प्रायः प्राणकर्मेन्द्रियेष्वलम् ।  
ततस्तेषां रजोंऽशेभ्यो जनिरङ्गीकृता बुधैः ॥ ३७९ ॥
</details>

<details><summary>मूलम्</summary>

क्रियैव दिश्यते प्रायः प्राणकर्मेन्द्रियेष्वलम् ।  
ततस्तेषां रजोंऽशेभ्यो जनिरङ्गीकृता बुधैः ॥ ३७९ ॥
</details>

<details open><summary>विश्वास-प्रस्तुतिः</summary>

राजसीं तु क्रियाशक्तिं तमःशक्तिं जडात्मिकाम् ।  
प्रकाशरूपिणीं सत्त्वशक्तिं प्राहुर्महर्षयः ॥ ३८० ॥
</details>

<details><summary>मूलम्</summary>

राजसीं तु क्रियाशक्तिं तमःशक्तिं जडात्मिकाम् ।  
प्रकाशरूपिणीं सत्त्वशक्तिं प्राहुर्महर्षयः ॥ ३८० ॥
</details>

<details open><summary>विश्वास-प्रस्तुतिः</summary>

एते प्राणादयः पञ्च पञ्चकर्मेन्द्रियैः सह ।  
भवेत्प्राणमयः कोशः स्थूलो येनैव चेष्टते ॥ ३८१ ॥
</details>

<details><summary>मूलम्</summary>

एते प्राणादयः पञ्च पञ्चकर्मेन्द्रियैः सह ।  
भवेत्प्राणमयः कोशः स्थूलो येनैव चेष्टते ॥ ३८१ ॥
</details>

<details open><summary>विश्वास-प्रस्तुतिः</summary>

यद्यन्निष्पाद्यते कर्म पुण्यं वा पापमेव वा ।  
वागादिभिश्च वपुषा तत्प्राणमयकर्तृकम् ॥ ३८२ ॥
</details>

<details><summary>मूलम्</summary>

यद्यन्निष्पाद्यते कर्म पुण्यं वा पापमेव वा ।  
वागादिभिश्च वपुषा तत्प्राणमयकर्तृकम् ॥ ३८२ ॥
</details>

<details open><summary>विश्वास-प्रस्तुतिः</summary>

वायुनोच्चालितो वृक्षो नानारूपेण चेष्टते ।  
तस्मिन्विनिश्चले सोऽपि निश्चलः स्याद्यथा तथा ॥ ३८३ ॥
</details>

<details><summary>मूलम्</summary>

वायुनोच्चालितो वृक्षो नानारूपेण चेष्टते ।  
तस्मिन्विनिश्चले सोऽपि निश्चलः स्याद्यथा तथा ॥ ३८३ ॥
</details>

<details open><summary>विश्वास-प्रस्तुतिः</summary>

प्राणकर्मेन्द्रियैर्देहः प्रेर्यमाणः प्रवर्तते ।  
नानाक्रियासु सर्वत्र विहिताविहितादिषु ॥ ३८४ ॥
</details>

<details><summary>मूलम्</summary>

प्राणकर्मेन्द्रियैर्देहः प्रेर्यमाणः प्रवर्तते ।  
नानाक्रियासु सर्वत्र विहिताविहितादिषु ॥ ३८४ ॥
</details>

<details open><summary>विश्वास-प्रस्तुतिः</summary>

कोशत्रयं मिलित्वैतद्वपुः स्यात्सूक्ष्ममात्मनः ।  
अतिसूक्ष्मतया लीनस्यात्मनो गमकत्वतः ॥ ३८५ ॥
</details>

<details><summary>मूलम्</summary>

कोशत्रयं मिलित्वैतद्वपुः स्यात्सूक्ष्ममात्मनः ।  
अतिसूक्ष्मतया लीनस्यात्मनो गमकत्वतः ॥ ३८५ ॥
</details>

<details open><summary>विश्वास-प्रस्तुतिः</summary>

लिङ्गमित्युच्यते स्थूलापेक्षया सूक्ष्ममिष्यते ।  
सर्वं लिङ्गवपुर्जातमेकधीविषयत्वतः ॥ ३८६ ॥
</details>

<details><summary>मूलम्</summary>

लिङ्गमित्युच्यते स्थूलापेक्षया सूक्ष्ममिष्यते ।  
सर्वं लिङ्गवपुर्जातमेकधीविषयत्वतः ॥ ३८६ ॥
</details>

<details open><summary>विश्वास-प्रस्तुतिः</summary>

समष्टिः स्यात्तरुगणः सामान्येन वनं यथा ।  
एतत्समष्ट्युपहितं चैतन्यं सफलं जगुः ॥ ३८७ ॥
</details>

<details><summary>मूलम्</summary>

समष्टिः स्यात्तरुगणः सामान्येन वनं यथा ।  
एतत्समष्ट्युपहितं चैतन्यं सफलं जगुः ॥ ३८७ ॥
</details>

<details open><summary>विश्वास-प्रस्तुतिः</summary>

हिरण्यगर्भः सूत्रात्मा प्राण इत्यपि पण्डिताः ।  
हिरण्मये बुद्धिगर्भे प्रचकास्ति हिरण्यवत् ॥ ३८८ ॥
</details>

<details><summary>मूलम्</summary>

हिरण्यगर्भः सूत्रात्मा प्राण इत्यपि पण्डिताः ।  
हिरण्मये बुद्धिगर्भे प्रचकास्ति हिरण्यवत् ॥ ३८८ ॥
</details>

<details open><summary>विश्वास-प्रस्तुतिः</summary>

हिरण्यगर्भ इत्यस्य व्यपदेशस्ततो मतः ।  
समस्तलिङ्गदेहेषु सूत्रवन्मणिपङ्क्तिषु ।  
व्याप्य स्थितत्वात्सूत्रात्मा प्राणनात्प्राण उच्यते ॥ ३८९ ॥
</details>

<details><summary>मूलम्</summary>

हिरण्यगर्भ इत्यस्य व्यपदेशस्ततो मतः ।  
समस्तलिङ्गदेहेषु सूत्रवन्मणिपङ्क्तिषु ।  
व्याप्य स्थितत्वात्सूत्रात्मा प्राणनात्प्राण उच्यते ॥ ३८९ ॥
</details>

<details open><summary>विश्वास-प्रस्तुतिः</summary>

नैकधीविषयत्वेन लिङ्गं व्यष्टिर्भवत्यथ ।  
यदेतद्व्यष्ट्युपहितं चिदाभाससमन्वितम् ॥ ३९० ॥
</details>

<details><summary>मूलम्</summary>

नैकधीविषयत्वेन लिङ्गं व्यष्टिर्भवत्यथ ।  
यदेतद्व्यष्ट्युपहितं चिदाभाससमन्वितम् ॥ ३९० ॥
</details>

<details open><summary>विश्वास-प्रस्तुतिः</summary>

चैतन्यं तैजस इति निगदन्ति मनीषिणः ।  
तेजोमयान्तःकरणोपाधित्वेनैष तैजसः ॥ ३९१ ॥
</details>

<details><summary>मूलम्</summary>

चैतन्यं तैजस इति निगदन्ति मनीषिणः ।  
तेजोमयान्तःकरणोपाधित्वेनैष तैजसः ॥ ३९१ ॥
</details>

<details open><summary>विश्वास-प्रस्तुतिः</summary>

स्थूलात्सूक्ष्मतया व्यष्टिरस्य सूक्ष्मवपुर्मतम् ।  
अस्य जागरसंस्कारमयत्वाद्वपुरुच्यते ॥ ३९२ ॥
</details>

<details><summary>मूलम्</summary>

स्थूलात्सूक्ष्मतया व्यष्टिरस्य सूक्ष्मवपुर्मतम् ।  
अस्य जागरसंस्कारमयत्वाद्वपुरुच्यते ॥ ३९२ ॥
</details>

<details open><summary>विश्वास-प्रस्तुतिः</summary>

स्वप्ने जागरकालीनवासनापरिकल्पितान् ।  
तैजसो विषयान्भुङ्क्ते सूक्ष्मार्थान्सूक्ष्मवृत्तिभिः ॥ ३९३ ॥
</details>

<details><summary>मूलम्</summary>

स्वप्ने जागरकालीनवासनापरिकल्पितान् ।  
तैजसो विषयान्भुङ्क्ते सूक्ष्मार्थान्सूक्ष्मवृत्तिभिः ॥ ३९३ ॥
</details>

<details open><summary>विश्वास-प्रस्तुतिः</summary>

समष्टेरपि च व्यष्टेः सामान्येनैव पूर्ववत् ।  
अभेद एव ज्ञातव्यो जात्येकत्वे कुतो भिदा ॥ ३९४ ॥
</details>

<details><summary>मूलम्</summary>

समष्टेरपि च व्यष्टेः सामान्येनैव पूर्ववत् ।  
अभेद एव ज्ञातव्यो जात्येकत्वे कुतो भिदा ॥ ३९४ ॥
</details>

<details open><summary>विश्वास-प्रस्तुतिः</summary>

द्वयोरुपाध्योरेकत्वे तयोरप्यभिमानिनोः ।  
सूत्रात्मनस्तैजसस्याप्यभेदः पूर्ववन्मतः ॥ ३९५ ॥
</details>

<details><summary>मूलम्</summary>

द्वयोरुपाध्योरेकत्वे तयोरप्यभिमानिनोः ।  
सूत्रात्मनस्तैजसस्याप्यभेदः पूर्ववन्मतः ॥ ३९५ ॥
</details>

<details open><summary>विश्वास-प्रस्तुतिः</summary>

एवं सूक्ष्मप्रपञ्चस्य प्रकारः शास्त्रसम्मतः ।  
अथ स्थूलप्रपञ्चस्य प्रकारः कथ्यते शृणु ॥ ३९६ ॥
</details>

<details><summary>मूलम्</summary>

एवं सूक्ष्मप्रपञ्चस्य प्रकारः शास्त्रसम्मतः ।  
अथ स्थूलप्रपञ्चस्य प्रकारः कथ्यते शृणु ॥ ३९६ ॥
</details>

<details open><summary>विश्वास-प्रस्तुतिः</summary>

तान्येव सूक्ष्मभूतानि व्योमादीनि परस्परम् ।  
पञ्चीकृतानि स्थूलानि भवन्ति शृणु तत्क्रमम् ॥ ३९७ ॥
</details>

<details><summary>मूलम्</summary>

तान्येव सूक्ष्मभूतानि व्योमादीनि परस्परम् ।  
पञ्चीकृतानि स्थूलानि भवन्ति शृणु तत्क्रमम् ॥ ३९७ ॥
</details>

<details open><summary>विश्वास-प्रस्तुतिः</summary>

स्वादीनां भूतमेकैकं सममेव द्विधा द्विधा ।  
विभज्य भागं तत्राद्यं त्यक्त्वा भागं द्वितीयकम् ॥ ३९८ ॥
</details>

<details><summary>मूलम्</summary>

स्वादीनां भूतमेकैकं सममेव द्विधा द्विधा ।  
विभज्य भागं तत्राद्यं त्यक्त्वा भागं द्वितीयकम् ॥ ३९८ ॥
</details>

<details open><summary>विश्वास-प्रस्तुतिः</summary>

चतुर्धा सुविभज्याथ तमेकैकं विनिक्षिपेत् ।  
चतुर्णां प्रथमे भागे क्रमेण स्वार्धमन्तरा ॥ ३९९ ॥
</details>

<details><summary>मूलम्</summary>

चतुर्धा सुविभज्याथ तमेकैकं विनिक्षिपेत् ।  
चतुर्णां प्रथमे भागे क्रमेण स्वार्धमन्तरा ॥ ३९९ ॥
</details>

<details open><summary>विश्वास-प्रस्तुतिः</summary>

ततो व्योमादिभूतानां भागाः पञ्च भवन्ति ते ।  
स्वस्वार्धभागेनान्येभ्यः प्राप्तं भागचतुष्टयम् ॥ ४०० ॥
</details>

<details><summary>मूलम्</summary>

ततो व्योमादिभूतानां भागाः पञ्च भवन्ति ते ।  
स्वस्वार्धभागेनान्येभ्यः प्राप्तं भागचतुष्टयम् ॥ ४०० ॥
</details>

<details open><summary>विश्वास-प्रस्तुतिः</summary>

संयोज्य स्थूलतां यान्ति व्योमादीनि यथाक्रमम् ।  
अमुष्य पञ्चीकरणस्याप्रामाण्यं न शङ्क्यताम् ॥ ४०१ ॥
</details>

<details><summary>मूलम्</summary>

संयोज्य स्थूलतां यान्ति व्योमादीनि यथाक्रमम् ।  
अमुष्य पञ्चीकरणस्याप्रामाण्यं न शङ्क्यताम् ॥ ४०१ ॥
</details>

<details open><summary>विश्वास-प्रस्तुतिः</summary>

उपलक्षणमस्यापि तत्त्रिवृत्करणश्रुतिः ।  
पञ्चानामपि भूतानां श्रूयतेऽन्यत्र सम्भवः ॥ ४०२ ॥
</details>

<details><summary>मूलम्</summary>

उपलक्षणमस्यापि तत्त्रिवृत्करणश्रुतिः ।  
पञ्चानामपि भूतानां श्रूयतेऽन्यत्र सम्भवः ॥ ४०२ ॥
</details>

<details open><summary>विश्वास-प्रस्तुतिः</summary>

ततः प्रामाणिकं पञ्चीकरणं मन्यतां बुधैः ।  
प्रत्यक्षादिविरोधः स्यादन्यथा क्रियते यदि ॥ ४०३ ॥
</details>

<details><summary>मूलम्</summary>

ततः प्रामाणिकं पञ्चीकरणं मन्यतां बुधैः ।  
प्रत्यक्षादिविरोधः स्यादन्यथा क्रियते यदि ॥ ४०३ ॥
</details>

<details open><summary>विश्वास-प्रस्तुतिः</summary>

आकाशवाय्वोर्धर्मस्तु वह्न्यादावुपलभ्यते ।  
यथा तथाकाशवाय्वोर्नाग्न्यादेर्धर्म ईक्ष्यते ॥ ४०४ ॥
</details>

<details><summary>मूलम्</summary>

आकाशवाय्वोर्धर्मस्तु वह्न्यादावुपलभ्यते ।  
यथा तथाकाशवाय्वोर्नाग्न्यादेर्धर्म ईक्ष्यते ॥ ४०४ ॥
</details>

<details open><summary>विश्वास-प्रस्तुतिः</summary>

अतोऽप्रामाणिकमिति न किञ्चिदपि चिन्त्यताम् ।  
खांशव्याप्तिश्च खव्याप्तिर्विद्यते पावकादिषु ॥ ४०५ ॥
</details>

<details><summary>मूलम्</summary>

अतोऽप्रामाणिकमिति न किञ्चिदपि चिन्त्यताम् ।  
खांशव्याप्तिश्च खव्याप्तिर्विद्यते पावकादिषु ॥ ४०५ ॥
</details>

<details open><summary>विश्वास-प्रस्तुतिः</summary>

तेनोपलभ्यते शब्दः कारणस्यातिरेकतः ।  
तथा नभस्वतो धर्मोऽप्यग्न्यादावुपलभ्यते ॥ ४०६ ॥
</details>

<details><summary>मूलम्</summary>

तेनोपलभ्यते शब्दः कारणस्यातिरेकतः ।  
तथा नभस्वतो धर्मोऽप्यग्न्यादावुपलभ्यते ॥ ४०६ ॥
</details>

<details open><summary>विश्वास-प्रस्तुतिः</summary>

न तथा विद्यते व्याप्तिर्वह्न्यादेः खनभस्वतोः ।  
सूक्ष्मत्वादंशकव्याप्तेस्तद्धर्मो नोपलभ्यते ॥ ४०७ ॥
</details>

<details><summary>मूलम्</summary>

न तथा विद्यते व्याप्तिर्वह्न्यादेः खनभस्वतोः ।  
सूक्ष्मत्वादंशकव्याप्तेस्तद्धर्मो नोपलभ्यते ॥ ४०७ ॥
</details>

<details open><summary>विश्वास-प्रस्तुतिः</summary>

कारणस्यानुरूपेण कार्यं सर्वत्र दृश्यते ।  
तस्मात्प्रामाण्यमेष्टव्यं बुद्धैः पञ्चीकृतेरपि ॥ ४०८ ॥
</details>

<details><summary>मूलम्</summary>

कारणस्यानुरूपेण कार्यं सर्वत्र दृश्यते ।  
तस्मात्प्रामाण्यमेष्टव्यं बुद्धैः पञ्चीकृतेरपि ॥ ४०८ ॥
</details>

<details open><summary>विश्वास-प्रस्तुतिः</summary>

अनेनोद्भूतगुणकं भूतं वक्ष्येऽवधारय ।  
शब्दैकगुणमाकाशं शब्दस्पर्शगुणोऽनिलः ॥ ४०९ ॥
</details>

<details><summary>मूलम्</summary>

अनेनोद्भूतगुणकं भूतं वक्ष्येऽवधारय ।  
शब्दैकगुणमाकाशं शब्दस्पर्शगुणोऽनिलः ॥ ४०९ ॥
</details>

<details open><summary>विश्वास-प्रस्तुतिः</summary>

तेजः शब्दस्पर्शरूपैर्गुणवत्कारणं क्रमात् ।  
आपश्चतुर्गुणः शब्दस्पर्शरूपरसैः क्रमात् ॥ ४१० ॥
</details>

<details><summary>मूलम्</summary>

तेजः शब्दस्पर्शरूपैर्गुणवत्कारणं क्रमात् ।  
आपश्चतुर्गुणः शब्दस्पर्शरूपरसैः क्रमात् ॥ ४१० ॥
</details>

<details open><summary>विश्वास-प्रस्तुतिः</summary>

एतैश्चतुर्भिर्गन्धेन सह पञ्चगुणा मही ।  
आकाशांशतया श्रोत्रं शब्दं गृह्णाति तद्गुणम् ॥ ४११ ॥
</details>

<details><summary>मूलम्</summary>

एतैश्चतुर्भिर्गन्धेन सह पञ्चगुणा मही ।  
आकाशांशतया श्रोत्रं शब्दं गृह्णाति तद्गुणम् ॥ ४११ ॥
</details>

<details open><summary>विश्वास-प्रस्तुतिः</summary>

त्वङ्मारुतांशकतया स्पर्शं गृह्णाति तद्गुणम् ।  
तेजोंशकतया चक्षू रूपं गृह्णाति तद्गुणम् ॥ ४१२ ॥
</details>

<details><summary>मूलम्</summary>

त्वङ्मारुतांशकतया स्पर्शं गृह्णाति तद्गुणम् ।  
तेजोंशकतया चक्षू रूपं गृह्णाति तद्गुणम् ॥ ४१२ ॥
</details>

<details open><summary>विश्वास-प्रस्तुतिः</summary>

अबंशकतया जिह्वा रसं गृह्णाति तद्गुणम् ।  
भूम्यंशकतया घ्राणं गन्धं गृह्णाति तद्गुणम् ॥ ४१३ ॥
</details>

<details><summary>मूलम्</summary>

अबंशकतया जिह्वा रसं गृह्णाति तद्गुणम् ।  
भूम्यंशकतया घ्राणं गन्धं गृह्णाति तद्गुणम् ॥ ४१३ ॥
</details>

<details open><summary>विश्वास-प्रस्तुतिः</summary>

करोति खांशकतया वाक्शब्दोच्चारणक्रियाम् ।  
वाय्वंशकतया पादौ गमनादिक्रियापरौ ॥ ४१४ ॥
</details>

<details><summary>मूलम्</summary>

करोति खांशकतया वाक्शब्दोच्चारणक्रियाम् ।  
वाय्वंशकतया पादौ गमनादिक्रियापरौ ॥ ४१४ ॥
</details>

<details open><summary>विश्वास-प्रस्तुतिः</summary>

तेजोंशकतया पाणी वह्न्याद्यर्चनतत्परौ ।  
जलांशकतयोपस्थो रेतोमूत्रविसर्गकृत् ॥ ४१५ ॥
</details>

<details><summary>मूलम्</summary>

तेजोंशकतया पाणी वह्न्याद्यर्चनतत्परौ ।  
जलांशकतयोपस्थो रेतोमूत्रविसर्गकृत् ॥ ४१५ ॥
</details>

<details open><summary>विश्वास-प्रस्तुतिः</summary>

भूम्यंशकतया पायुः कठिनं मलमुत्सृजेत् ।  
श्रोत्रस्य दैवतं दिक्स्यात्त्वचो वायुर्दृशो रविः ॥ ४१६ ॥
</details>

<details><summary>मूलम्</summary>

भूम्यंशकतया पायुः कठिनं मलमुत्सृजेत् ।  
श्रोत्रस्य दैवतं दिक्स्यात्त्वचो वायुर्दृशो रविः ॥ ४१६ ॥
</details>

<details open><summary>विश्वास-प्रस्तुतिः</summary>

जिह्वाया वरुणो दैवं घ्राणस्य त्वश्विनावुभौ ।  
वाचोऽग्निर्हस्तयोरिन्द्रः पादयोस्तु त्रिविक्रमः ॥ ४१७ ॥
</details>

<details><summary>मूलम्</summary>

जिह्वाया वरुणो दैवं घ्राणस्य त्वश्विनावुभौ ।  
वाचोऽग्निर्हस्तयोरिन्द्रः पादयोस्तु त्रिविक्रमः ॥ ४१७ ॥
</details>

<details open><summary>विश्वास-प्रस्तुतिः</summary>

पायोर्मृत्युरुपस्थस्य त्वधिदैवं प्रजापतिः ।  
मनसो दैवतं चन्द्रो बुद्धेर्दैवं बृहस्पतिः ॥ ४१८ ॥
</details>

<details><summary>मूलम्</summary>

पायोर्मृत्युरुपस्थस्य त्वधिदैवं प्रजापतिः ।  
मनसो दैवतं चन्द्रो बुद्धेर्दैवं बृहस्पतिः ॥ ४१८ ॥
</details>

<details open><summary>विश्वास-प्रस्तुतिः</summary>

रुद्रस्त्वहङ्कृतेर्दैवं क्षेत्रज्ञश्चित्तदैवतम् ।  
दिगाद्या देवताः सर्वाः खादिसत्त्वांशसम्भवाः ॥ ४१९ ॥
</details>

<details><summary>मूलम्</summary>

रुद्रस्त्वहङ्कृतेर्दैवं क्षेत्रज्ञश्चित्तदैवतम् ।  
दिगाद्या देवताः सर्वाः खादिसत्त्वांशसम्भवाः ॥ ४१९ ॥
</details>

<details open><summary>विश्वास-प्रस्तुतिः</summary>

सम्मिता इन्द्रियस्थानेष्विन्द्रियाणां समन्ततः ।  
निगृह्णन्त्यनुगृह्णन्ति प्राणिकर्मानुरूपतः ॥ ४२० ॥
</details>

<details><summary>मूलम्</summary>

सम्मिता इन्द्रियस्थानेष्विन्द्रियाणां समन्ततः ।  
निगृह्णन्त्यनुगृह्णन्ति प्राणिकर्मानुरूपतः ॥ ४२० ॥
</details>

<details open><summary>विश्वास-प्रस्तुतिः</summary>

शरीरकरणग्रामा प्राणाहमधिदेवताः ।  
पञ्चैते हेतवः प्रोक्ता निष्पत्तौ सर्वकर्मणाम् ॥ ४२१ ॥
</details>

<details><summary>मूलम्</summary>

शरीरकरणग्रामा प्राणाहमधिदेवताः ।  
पञ्चैते हेतवः प्रोक्ता निष्पत्तौ सर्वकर्मणाम् ॥ ४२१ ॥
</details>

<details open><summary>विश्वास-प्रस्तुतिः</summary>

कर्मानुरूपेण गुणोदयो भवे -  
द्गुणानुरूपेण मनःप्रवृत्तिः ।  
मनोनुवृत्तैरुभयात्मकेन्द्रियै -  
र्निवर्त्यते पुण्यमपुण्यमत्र ॥ ४२२ ॥
</details>

<details><summary>मूलम्</summary>

कर्मानुरूपेण गुणोदयो भवे -  
द्गुणानुरूपेण मनःप्रवृत्तिः ।  
मनोनुवृत्तैरुभयात्मकेन्द्रियै -  
र्निवर्त्यते पुण्यमपुण्यमत्र ॥ ४२२ ॥
</details>

<details open><summary>विश्वास-प्रस्तुतिः</summary>

करोति विज्ञानमयोऽभिमानं  
कर्ताहमेवेति तदात्मना स्थितः ।  
आत्मा तु साक्षी न करोति किञ्चि -  
न्न कारयत्येव तटस्थवत्सदा ॥ ४२३ ॥
</details>

<details><summary>मूलम्</summary>

करोति विज्ञानमयोऽभिमानं  
कर्ताहमेवेति तदात्मना स्थितः ।  
आत्मा तु साक्षी न करोति किञ्चि -  
न्न कारयत्येव तटस्थवत्सदा ॥ ४२३ ॥
</details>

<details open><summary>विश्वास-प्रस्तुतिः</summary>

द्रष्टा श्रोता वक्ता कर्ता भोक्ता भवत्यहङ्कारः ।  
स्वयमेतद्विकृतीनां साक्षी निर्लेप एवात्मा ॥ ४२४ ॥
</details>

<details><summary>मूलम्</summary>

द्रष्टा श्रोता वक्ता कर्ता भोक्ता भवत्यहङ्कारः ।  
स्वयमेतद्विकृतीनां साक्षी निर्लेप एवात्मा ॥ ४२४ ॥
</details>

<details open><summary>विश्वास-प्रस्तुतिः</summary>

आत्मनः साक्षिमात्रत्वं न कर्तृत्वं न भोक्तृता ।  
रविवत्प्राणिभिर्लोके क्रियमाणेषु कर्मसु ॥ ४२५ ॥
</details>

<details><summary>मूलम्</summary>

आत्मनः साक्षिमात्रत्वं न कर्तृत्वं न भोक्तृता ।  
रविवत्प्राणिभिर्लोके क्रियमाणेषु कर्मसु ॥ ४२५ ॥
</details>

<details open><summary>विश्वास-प्रस्तुतिः</summary>

न ह्यर्कः कुरुते कर्म न कारयति जन्तवः ।  
स्वस्वभावानुरोधेन वर्तन्ते स्वस्वकर्मसु ॥ ४२६ ॥
</details>

<details><summary>मूलम्</summary>

न ह्यर्कः कुरुते कर्म न कारयति जन्तवः ।  
स्वस्वभावानुरोधेन वर्तन्ते स्वस्वकर्मसु ॥ ४२६ ॥
</details>

<details open><summary>विश्वास-प्रस्तुतिः</summary>

तथैव प्रत्यगात्मापि रविवन्निष्क्रियात्मना ।  
उदासीनतयैवास्ते देहादीनां प्रवृत्तिषु ॥ ४२७ ॥
</details>

<details><summary>मूलम्</summary>

तथैव प्रत्यगात्मापि रविवन्निष्क्रियात्मना ।  
उदासीनतयैवास्ते देहादीनां प्रवृत्तिषु ॥ ४२७ ॥
</details>

<details open><summary>विश्वास-प्रस्तुतिः</summary>

अज्ञात्वैवं परं तत्त्वं मायामोहितचेतसः ।  
स्वात्मन्यारोपयन्त्येतत्कर्तृत्वाद्यन्यगोचरम् ॥ ४२८ ॥
</details>

<details><summary>मूलम्</summary>

अज्ञात्वैवं परं तत्त्वं मायामोहितचेतसः ।  
स्वात्मन्यारोपयन्त्येतत्कर्तृत्वाद्यन्यगोचरम् ॥ ४२८ ॥
</details>

<details open><summary>विश्वास-प्रस्तुतिः</summary>

आत्मस्वरूपमविचार्य विमूढबुद्धि -  
रारोपयत्यखिलमेतदनात्मकार्यम् ।  
स्वात्मन्यसङ्गचितिनिष्क्रिय एव चन्द्रे  
दूरस्थमेघकृतधावनवद्भ्रमेण ॥ ४२९ ॥
</details>

<details><summary>मूलम्</summary>

आत्मस्वरूपमविचार्य विमूढबुद्धि -  
रारोपयत्यखिलमेतदनात्मकार्यम् ।  
स्वात्मन्यसङ्गचितिनिष्क्रिय एव चन्द्रे  
दूरस्थमेघकृतधावनवद्भ्रमेण ॥ ४२९ ॥
</details>

<details open><summary>विश्वास-प्रस्तुतिः</summary>

आत्मानात्मविवेकं स्फुटतरमग्रे निवेदयिष्यामः ।  
इममाकर्णय विद्वन् जगदुत्पत्तिप्रकारमावृत्त्या ॥ ४३० ॥
</details>

<details><summary>मूलम्</summary>

आत्मानात्मविवेकं स्फुटतरमग्रे निवेदयिष्यामः ।  
इममाकर्णय विद्वन् जगदुत्पत्तिप्रकारमावृत्त्या ॥ ४३० ॥
</details>

<details open><summary>विश्वास-प्रस्तुतिः</summary>

पञ्चीकृतेभ्यः खादिभ्यो भूतेभ्यस्त्वीक्षयेशितुः ।  
समुत्पन्नमिदं स्थूलं ब्रह्माण्डं सचराचरम् ॥ ४३१ ॥
</details>

<details><summary>मूलम्</summary>

पञ्चीकृतेभ्यः खादिभ्यो भूतेभ्यस्त्वीक्षयेशितुः ।  
समुत्पन्नमिदं स्थूलं ब्रह्माण्डं सचराचरम् ॥ ४३१ ॥
</details>

<details open><summary>विश्वास-प्रस्तुतिः</summary>

व्रीह्याद्योषधयः सर्वा वायुतेजोम्बुभूमयः ।  
सर्वेषामप्यभूदन्नं चतुर्विधशरीरिणाम् ॥ ४३२ ॥
</details>

<details><summary>मूलम्</summary>

व्रीह्याद्योषधयः सर्वा वायुतेजोम्बुभूमयः ।  
सर्वेषामप्यभूदन्नं चतुर्विधशरीरिणाम् ॥ ४३२ ॥
</details>

<details open><summary>विश्वास-प्रस्तुतिः</summary>

केचिन्मारुतभोजनाः खलु परे चन्द्रार्कतेजोशनाः  
केचित्तोयकणाशिनोऽपरिमिताः केचित्तु मृद्भक्षकाः ।  
केचित्पर्णशिलातृणादनपराः केचित्तु मांसाशिनः  
केचिद्व्रीहियवान्नभोजनपरा जीवन्त्यमी जन्तवः ॥ ४३३ ॥
</details>

<details><summary>मूलम्</summary>

केचिन्मारुतभोजनाः खलु परे चन्द्रार्कतेजोशनाः  
केचित्तोयकणाशिनोऽपरिमिताः केचित्तु मृद्भक्षकाः ।  
केचित्पर्णशिलातृणादनपराः केचित्तु मांसाशिनः  
केचिद्व्रीहियवान्नभोजनपरा जीवन्त्यमी जन्तवः ॥ ४३३ ॥
</details>

<details open><summary>विश्वास-प्रस्तुतिः</summary>

जरायुजाण्डजस्वेदजोद्भिज्जाद्याश्चतुर्विधाः ।  
स्वस्वकर्मानुरूपेण जातास्तिष्ठन्ति जन्तवः ॥ ४३४ ॥
</details>

<details><summary>मूलम्</summary>

जरायुजाण्डजस्वेदजोद्भिज्जाद्याश्चतुर्विधाः ।  
स्वस्वकर्मानुरूपेण जातास्तिष्ठन्ति जन्तवः ॥ ४३४ ॥
</details>

<details open><summary>विश्वास-प्रस्तुतिः</summary>

यत्र जाता जरायुभ्यस्ते नराद्या जरायुजाः ।  
अण्डजास्ते स्युरण्डेभ्यो जाता ये विहगादयः ॥ ४३५ ॥
</details>

<details><summary>मूलम्</summary>

यत्र जाता जरायुभ्यस्ते नराद्या जरायुजाः ।  
अण्डजास्ते स्युरण्डेभ्यो जाता ये विहगादयः ॥ ४३५ ॥
</details>

<details open><summary>विश्वास-प्रस्तुतिः</summary>

स्वेदाज्जाताः स्वेदजास्ते यूका लूक्षादयोऽपि च ।  
भूमिमुद्भिद्य ये जाता उद्भिज्जास्ते द्रुमादयः ॥ ४३६ ॥
</details>

<details><summary>मूलम्</summary>

स्वेदाज्जाताः स्वेदजास्ते यूका लूक्षादयोऽपि च ।  
भूमिमुद्भिद्य ये जाता उद्भिज्जास्ते द्रुमादयः ॥ ४३६ ॥
</details>

<details open><summary>विश्वास-प्रस्तुतिः</summary>

इदं स्थूलवपुर्जातं भौतिकं च चतुर्विधम् ।  
सामान्येन समष्टिः स्यादेकधीविषयत्वतः ॥ ४३७ ॥
</details>

<details><summary>मूलम्</summary>

इदं स्थूलवपुर्जातं भौतिकं च चतुर्विधम् ।  
सामान्येन समष्टिः स्यादेकधीविषयत्वतः ॥ ४३७ ॥
</details>

<details open><summary>विश्वास-प्रस्तुतिः</summary>

एतत्समष्ट्यवच्छिन्नं चैतन्यं फलसंयुतम् ।  
प्राहुर्वैश्वानर इति विराडिति च वैदिकाः ॥ ४३८ ॥
</details>

<details><summary>मूलम्</summary>

एतत्समष्ट्यवच्छिन्नं चैतन्यं फलसंयुतम् ।  
प्राहुर्वैश्वानर इति विराडिति च वैदिकाः ॥ ४३८ ॥
</details>

<details open><summary>विश्वास-प्रस्तुतिः</summary>

वैश्वानरो विश्वनरेष्वात्मत्वेनाभिमानतः ।  
विराट् स्याद्विविधत्वेन स्वयमेव विराजनात् ॥ ४३९ ॥
</details>

<details><summary>मूलम्</summary>

वैश्वानरो विश्वनरेष्वात्मत्वेनाभिमानतः ।  
विराट् स्याद्विविधत्वेन स्वयमेव विराजनात् ॥ ४३९ ॥
</details>

<details open><summary>विश्वास-प्रस्तुतिः</summary>

चतुर्विधं भूतजातं तत्तज्जातिविशेषतः ।  
नैकधीविषयत्वेन पूर्ववद्व्यष्टिरिष्यते ॥ ४४० ॥
</details>

<details><summary>मूलम्</summary>

चतुर्विधं भूतजातं तत्तज्जातिविशेषतः ।  
नैकधीविषयत्वेन पूर्ववद्व्यष्टिरिष्यते ॥ ४४० ॥
</details>

<details open><summary>विश्वास-प्रस्तुतिः</summary>

साभासं व्यष्ट्युपहितं तत्तादात्म्यमुपागतम् ।  
चैतन्यं विश्व इत्याहुर्वेदान्तनयकोविदाः ॥ ४४१ ॥
</details>

<details><summary>मूलम्</summary>

साभासं व्यष्ट्युपहितं तत्तादात्म्यमुपागतम् ।  
चैतन्यं विश्व इत्याहुर्वेदान्तनयकोविदाः ॥ ४४१ ॥
</details>

<details open><summary>विश्वास-प्रस्तुतिः</summary>

विश्वोऽस्मिन्स्थूलदेहेऽत्र स्वाभिमानेन तिष्ठति ।  
यतस्ततो विश्व इति नाम्ना सार्थो भवत्ययम् ॥ ४४२ ॥
</details>

<details><summary>मूलम्</summary>

विश्वोऽस्मिन्स्थूलदेहेऽत्र स्वाभिमानेन तिष्ठति ।  
यतस्ततो विश्व इति नाम्ना सार्थो भवत्ययम् ॥ ४४२ ॥
</details>

<details open><summary>विश्वास-प्रस्तुतिः</summary>

व्यष्टिरेषास्य विश्वस्य भवति स्थूलविग्रहः ।  
उच्यतेऽन्नविकारित्वात्कोशोऽन्नमय इत्ययम् ॥ ४४३ ॥
</details>

<details><summary>मूलम्</summary>

व्यष्टिरेषास्य विश्वस्य भवति स्थूलविग्रहः ।  
उच्यतेऽन्नविकारित्वात्कोशोऽन्नमय इत्ययम् ॥ ४४३ ॥
</details>

<details open><summary>विश्वास-प्रस्तुतिः</summary>

देहोऽयं पितृभुक्तान्नविकाराच्छुक्लशोणितात् ।  
जातः प्रवर्धतेऽन्नेन तदभावे विनश्यति ॥ ४४४ ॥
</details>

<details><summary>मूलम्</summary>

देहोऽयं पितृभुक्तान्नविकाराच्छुक्लशोणितात् ।  
जातः प्रवर्धतेऽन्नेन तदभावे विनश्यति ॥ ४४४ ॥
</details>

<details open><summary>विश्वास-प्रस्तुतिः</summary>

तस्मादन्नविकारित्वेनायमन्नमयो मतः ।  
आच्छादकत्वादेतस्याप्यसेः कोशवदात्मनः ॥ ४४५ ॥
</details>

<details><summary>मूलम्</summary>

तस्मादन्नविकारित्वेनायमन्नमयो मतः ।  
आच्छादकत्वादेतस्याप्यसेः कोशवदात्मनः ॥ ४४५ ॥
</details>

<details open><summary>विश्वास-प्रस्तुतिः</summary>

आत्मनः स्थूलभोगाना -  
मेतदायतनं विदुः ।  
शब्दादिविषयान्भुङ्क्ते  
स्थूलान्स्थूलात्मनि स्थितः ॥ ४४६ ॥
</details>

<details><summary>मूलम्</summary>

आत्मनः स्थूलभोगाना -  
मेतदायतनं विदुः ।  
शब्दादिविषयान्भुङ्क्ते  
स्थूलान्स्थूलात्मनि स्थितः ॥ ४४६ ॥
</details>

<details open><summary>विश्वास-प्रस्तुतिः</summary>

बहिरात्मा ततः स्थूलभोगायतनमुच्यते ।  
इन्द्रियैरुपनीतानां शब्दादीनामयं स्वयम् ।  
देहेन्द्रियमनोयुक्तो भोक्तेत्याहुर्मनीषिणः ॥ ४४७ ॥
</details>

<details><summary>मूलम्</summary>

बहिरात्मा ततः स्थूलभोगायतनमुच्यते ।  
इन्द्रियैरुपनीतानां शब्दादीनामयं स्वयम् ।  
देहेन्द्रियमनोयुक्तो भोक्तेत्याहुर्मनीषिणः ॥ ४४७ ॥
</details>

<details open><summary>विश्वास-प्रस्तुतिः</summary>

एकादशद्वारवतीह देहे  
सौधे महाराज इवाक्षवर्गैः ।  
संसेव्यमानो विषयोपभोगा -  
नुपाधिसंस्थो बुभुजेऽयमात्मा ॥ ४४८ ॥
</details>

<details><summary>मूलम्</summary>

एकादशद्वारवतीह देहे  
सौधे महाराज इवाक्षवर्गैः ।  
संसेव्यमानो विषयोपभोगा -  
नुपाधिसंस्थो बुभुजेऽयमात्मा ॥ ४४८ ॥
</details>

<details open><summary>विश्वास-प्रस्तुतिः</summary>

ज्ञानेन्द्रियाणि निजदैवतचोदितानि  
कर्मेन्द्रियाण्यपि तथा मनआदिकानि ।  
स्वस्वप्रयोजनविधौ नियतानि सन्ति  
यत्नेन किङ्करजना इव तं भजन्ते ॥ ४४९ ॥
</details>

<details><summary>मूलम्</summary>

ज्ञानेन्द्रियाणि निजदैवतचोदितानि  
कर्मेन्द्रियाण्यपि तथा मनआदिकानि ।  
स्वस्वप्रयोजनविधौ नियतानि सन्ति  
यत्नेन किङ्करजना इव तं भजन्ते ॥ ४४९ ॥
</details>

<details open><summary>विश्वास-प्रस्तुतिः</summary>

यत्रोपभुङ्क्ते विषयान्स्थूलानेष महामतिः ।  
अहं ममेति सैषास्यावस्था जाग्रदितीर्यते ॥ ४५० ॥
</details>

<details><summary>मूलम्</summary>

यत्रोपभुङ्क्ते विषयान्स्थूलानेष महामतिः ।  
अहं ममेति सैषास्यावस्था जाग्रदितीर्यते ॥ ४५० ॥
</details>

<details open><summary>विश्वास-प्रस्तुतिः</summary>

एतत्समष्टिव्यष्ट्योश्चोभयोरप्यभिमानिनोः ।  
तद्विश्ववैश्वानरयोरभेदः पूर्ववन्मतः ॥ ४५१ ॥
</details>

<details><summary>मूलम्</summary>

एतत्समष्टिव्यष्ट्योश्चोभयोरप्यभिमानिनोः ।  
तद्विश्ववैश्वानरयोरभेदः पूर्ववन्मतः ॥ ४५१ ॥
</details>

<details open><summary>विश्वास-प्रस्तुतिः</summary>

स्थूलसूक्ष्मकारणाख्याः प्रपञ्चा ये निरूपिताः ।  
ते सर्वेऽपि मिलित्वैकः प्रपञ्चोऽपि महान्भवेत् ॥ ४५२ ॥
</details>

<details><summary>मूलम्</summary>

स्थूलसूक्ष्मकारणाख्याः प्रपञ्चा ये निरूपिताः ।  
ते सर्वेऽपि मिलित्वैकः प्रपञ्चोऽपि महान्भवेत् ॥ ४५२ ॥
</details>

<details open><summary>विश्वास-प्रस्तुतिः</summary>

महाप्रपञ्चावच्छिन्नं विश्वप्राज्ञादिलक्षणम् ।  
विराडादीशपर्यन्तं चैतन्यं चैकमेव तत् ॥ ४५३ ॥
</details>

<details><summary>मूलम्</summary>

महाप्रपञ्चावच्छिन्नं विश्वप्राज्ञादिलक्षणम् ।  
विराडादीशपर्यन्तं चैतन्यं चैकमेव तत् ॥ ४५३ ॥
</details>

<details open><summary>विश्वास-प्रस्तुतिः</summary>

यदनाद्यन्तमव्यक्तं चैतन्यमजमक्षरम् ।  
महाप्रपञ्चेन सहाविविक्तं सदयोऽग्निवत् ॥ ४५४ ॥
</details>

<details><summary>मूलम्</summary>

यदनाद्यन्तमव्यक्तं चैतन्यमजमक्षरम् ।  
महाप्रपञ्चेन सहाविविक्तं सदयोऽग्निवत् ॥ ४५४ ॥
</details>

<details open><summary>विश्वास-प्रस्तुतिः</summary>

तत्सर्वं खल्विदं ब्रह्मेत्यस्य वाक्यस्य पण्डितैः ।  
वाच्यार्थ इति निर्णीतं विविक्तं लक्ष्य इत्यपि ॥ ४५५ ॥
</details>

<details><summary>मूलम्</summary>

तत्सर्वं खल्विदं ब्रह्मेत्यस्य वाक्यस्य पण्डितैः ।  
वाच्यार्थ इति निर्णीतं विविक्तं लक्ष्य इत्यपि ॥ ४५५ ॥
</details>

<details open><summary>विश्वास-प्रस्तुतिः</summary>

स्थूलाद्यज्ञानपर्यन्तं कार्यकारणलक्षणम् ।  
दृश्यं सर्वमनात्मेति विजानीहि विचक्षण ॥ ४५६ ॥
</details>

<details><summary>मूलम्</summary>

स्थूलाद्यज्ञानपर्यन्तं कार्यकारणलक्षणम् ।  
दृश्यं सर्वमनात्मेति विजानीहि विचक्षण ॥ ४५६ ॥
</details>

<details open><summary>विश्वास-प्रस्तुतिः</summary>

अन्तःकरणतद्वृत्तिद्रष्टृ नित्यमविक्रियम् ।  
चैतन्यं यत्तदात्मेति बुद्ध्या बुध्यस्व सूक्ष्मया ॥ ४५७ ॥
</details>

<details><summary>मूलम्</summary>

अन्तःकरणतद्वृत्तिद्रष्टृ नित्यमविक्रियम् ।  
चैतन्यं यत्तदात्मेति बुद्ध्या बुध्यस्व सूक्ष्मया ॥ ४५७ ॥
</details>

<details open><summary>विश्वास-प्रस्तुतिः</summary>

एष प्रत्यक्स्वप्रकाशो निरंशो -  
ऽसङ्गः शुद्धः सर्वदैकस्वभावः ।  
नित्याखण्डानन्दरूपो निरीहः  
साक्षी चेता केवलो निर्गुणश्च ॥ ४५८ ॥
</details>

<details><summary>मूलम्</summary>

एष प्रत्यक्स्वप्रकाशो निरंशो -  
ऽसङ्गः शुद्धः सर्वदैकस्वभावः ।  
नित्याखण्डानन्दरूपो निरीहः  
साक्षी चेता केवलो निर्गुणश्च ॥ ४५८ ॥
</details>

<details open><summary>विश्वास-प्रस्तुतिः</summary>

नैव प्रत्यग्जायते वर्धते नो  
किञ्चिन्नापक्षीयते नैव नाशम् ।  
आत्मा नित्यः शाश्वतोऽयं पुराणो  
नासौ हन्यो हन्यमाने शरीरे ॥ ४५९ ॥
</details>

<details><summary>मूलम्</summary>

नैव प्रत्यग्जायते वर्धते नो  
किञ्चिन्नापक्षीयते नैव नाशम् ।  
आत्मा नित्यः शाश्वतोऽयं पुराणो  
नासौ हन्यो हन्यमाने शरीरे ॥ ४५९ ॥
</details>

<details open><summary>विश्वास-प्रस्तुतिः</summary>

जन्मास्तित्वविवृद्धयः परिणतिश्चापक्षतिर्नाशनं  
दृश्यस्यैव भवन्ति षड्विकृतयो नानाविधा व्याधयः ।  
स्थूलत्वादि च नीलताद्यपि मितिर्वर्णाश्रमादिप्रथा  
दृश्यन्ते वपुषो न चात्मन इमे तद्विक्रियासाक्षिणः ॥ ४६० ॥
</details>

<details><summary>मूलम्</summary>

जन्मास्तित्वविवृद्धयः परिणतिश्चापक्षतिर्नाशनं  
दृश्यस्यैव भवन्ति षड्विकृतयो नानाविधा व्याधयः ।  
स्थूलत्वादि च नीलताद्यपि मितिर्वर्णाश्रमादिप्रथा  
दृश्यन्ते वपुषो न चात्मन इमे तद्विक्रियासाक्षिणः ॥ ४६० ॥
</details>

<details open><summary>विश्वास-प्रस्तुतिः</summary>

अस्मिन्नात्मन्यनात्मत्वमनात्मन्यात्मतां पुनः ।  
विपरीततयाध्यस्य संसरन्ति विमोहतः ॥ ४६१ ॥
</details>

<details><summary>मूलम्</summary>

अस्मिन्नात्मन्यनात्मत्वमनात्मन्यात्मतां पुनः ।  
विपरीततयाध्यस्य संसरन्ति विमोहतः ॥ ४६१ ॥
</details>

<details open><summary>विश्वास-प्रस्तुतिः</summary>

भ्रान्त्या मनुष्योऽहमहं द्विजोऽहं  
तज्ज्ञोऽहमज्ञोऽहमतीव पापी ।  
भ्रष्टोऽस्मि शिष्टोऽस्मि सुखी च दुःखी -  
त्येवं विमुह्यात्मनि कल्पयन्ति ॥ ४६२ ॥
</details>

<details><summary>मूलम्</summary>

भ्रान्त्या मनुष्योऽहमहं द्विजोऽहं  
तज्ज्ञोऽहमज्ञोऽहमतीव पापी ।  
भ्रष्टोऽस्मि शिष्टोऽस्मि सुखी च दुःखी -  
त्येवं विमुह्यात्मनि कल्पयन्ति ॥ ४६२ ॥
</details>

<details open><summary>विश्वास-प्रस्तुतिः</summary>

अनात्मनो जन्मजरामृतिक्षुधा -  
तृष्णासुखक्लेशभयादिधर्मान् ।  
विपर्ययेण ह्यतथाविधेऽस्मि -  
न्नारोपयन्त्यात्मनि बुद्धिदोषात् ॥ ४६३ ॥
</details>

<details><summary>मूलम्</summary>

अनात्मनो जन्मजरामृतिक्षुधा -  
तृष्णासुखक्लेशभयादिधर्मान् ।  
विपर्ययेण ह्यतथाविधेऽस्मि -  
न्नारोपयन्त्यात्मनि बुद्धिदोषात् ॥ ४६३ ॥
</details>

<details open><summary>विश्वास-प्रस्तुतिः</summary>

भ्रान्त्या यत्र यदध्यासस्तत्कृतेन गुणेन वा ।  
दोषेणाप्यणुमात्रेण स न सम्बध्यते क्वचित् ॥ ४६४ ॥
</details>

<details><summary>मूलम्</summary>

भ्रान्त्या यत्र यदध्यासस्तत्कृतेन गुणेन वा ।  
दोषेणाप्यणुमात्रेण स न सम्बध्यते क्वचित् ॥ ४६४ ॥
</details>

<details open><summary>विश्वास-प्रस्तुतिः</summary>

किं मरुन्मृगतृष्णाम्बुपूरेणार्द्रत्वमृच्छति ।  
दृष्टिसंस्थितपीतेन शङ्खः पीतायते किमु ॥ ४६५ ॥
</details>

<details><summary>मूलम्</summary>

किं मरुन्मृगतृष्णाम्बुपूरेणार्द्रत्वमृच्छति ।  
दृष्टिसंस्थितपीतेन शङ्खः पीतायते किमु ॥ ४६५ ॥
</details>

<details open><summary>विश्वास-प्रस्तुतिः</summary>

बालकल्पितनैल्येन व्योम किं मलिनायते ।

शिष्यः -

प्रत्यगात्मन्यविषयेऽनात्माध्यासः कथं प्रभो ॥ ४६६ ॥
</details>

<details><summary>मूलम्</summary>

बालकल्पितनैल्येन व्योम किं मलिनायते ।

शिष्यः -

प्रत्यगात्मन्यविषयेऽनात्माध्यासः कथं प्रभो ॥ ४६६ ॥
</details>

<details open><summary>विश्वास-प्रस्तुतिः</summary>

पुरो दृष्टे हि विषयेऽध्यस्यन्ति विषयान्तरम् ।  
तद्दृष्टं शुक्तिरज्ज्वादौ सादृश्याद्यनुबन्धतः ॥ ४६७ ॥
</details>

<details><summary>मूलम्</summary>

पुरो दृष्टे हि विषयेऽध्यस्यन्ति विषयान्तरम् ।  
तद्दृष्टं शुक्तिरज्ज्वादौ सादृश्याद्यनुबन्धतः ॥ ४६७ ॥
</details>

<details open><summary>विश्वास-प्रस्तुतिः</summary>

परत्र पूर्वदृष्टस्यावभासः स्मृतिलक्षणः ।  
अध्यासः स कथं स्वामिन् भवेदात्मन्यगोचरे ॥ ५६८ ॥
</details>

<details><summary>मूलम्</summary>

परत्र पूर्वदृष्टस्यावभासः स्मृतिलक्षणः ।  
अध्यासः स कथं स्वामिन् भवेदात्मन्यगोचरे ॥ ५६८ ॥
</details>

<details open><summary>विश्वास-प्रस्तुतिः</summary>

नानुभूतः कदाप्यात्माननुभूतस्य वस्तुनः ।  
सादृश्यं सिध्यति कथमनात्मनि विलक्षणे ॥ ४६९ ॥
</details>

<details><summary>मूलम्</summary>

नानुभूतः कदाप्यात्माननुभूतस्य वस्तुनः ।  
सादृश्यं सिध्यति कथमनात्मनि विलक्षणे ॥ ४६९ ॥
</details>

<details open><summary>विश्वास-प्रस्तुतिः</summary>

अनात्मन्यात्मताध्यासः कथमेष समागतः ।  
निवृत्तिः कथमेतस्य केनोपायेन सिध्यति ॥ ४७० ॥
</details>

<details><summary>मूलम्</summary>

अनात्मन्यात्मताध्यासः कथमेष समागतः ।  
निवृत्तिः कथमेतस्य केनोपायेन सिध्यति ॥ ४७० ॥
</details>

<details open><summary>विश्वास-प्रस्तुतिः</summary>

उपाधियोग उभयोः सम एवेशजीवयोः ।  
जीवस्यैव कथं बन्धो नेश्वरस्यास्ति तत्कथम् ॥ ४७१ ॥
</details>

<details><summary>मूलम्</summary>

उपाधियोग उभयोः सम एवेशजीवयोः ।  
जीवस्यैव कथं बन्धो नेश्वरस्यास्ति तत्कथम् ॥ ४७१ ॥
</details>

<details open><summary>विश्वास-प्रस्तुतिः</summary>

एतत्सर्वं दयादृष्ट्या करामलकवत्स्फुटम् ।  
प्रतिपादय सर्वज्ञ श्रीगुरो करुणानिधे ॥ ४७२ ॥
</details>

<details><summary>मूलम्</summary>

एतत्सर्वं दयादृष्ट्या करामलकवत्स्फुटम् ।  
प्रतिपादय सर्वज्ञ श्रीगुरो करुणानिधे ॥ ४७२ ॥
</details>

<details open><summary>विश्वास-प्रस्तुतिः</summary>

श्रीगुरुः -

न सावयव एकस्य नात्मा विषय इष्यते ।  
अस्यास्मत्प्रत्ययार्थत्वादपरोक्षाच्च सर्वशः ॥ ४७३ ॥
</details>

<details><summary>मूलम्</summary>

श्रीगुरुः -

न सावयव एकस्य नात्मा विषय इष्यते ।  
अस्यास्मत्प्रत्ययार्थत्वादपरोक्षाच्च सर्वशः ॥ ४७३ ॥
</details>

<details open><summary>विश्वास-प्रस्तुतिः</summary>

प्रसिद्धिरात्मनोऽस्त्येव न कस्यापि च दृश्यते ।  
प्रत्ययो नाहमस्मीति न ह्यस्ति प्रत्यगात्मनि ॥ ४७४ ॥
</details>

<details><summary>मूलम्</summary>

प्रसिद्धिरात्मनोऽस्त्येव न कस्यापि च दृश्यते ।  
प्रत्ययो नाहमस्मीति न ह्यस्ति प्रत्यगात्मनि ॥ ४७४ ॥
</details>

<details open><summary>विश्वास-प्रस्तुतिः</summary>

न कस्यापि स्वसद्भावे प्रमाणमभिकाङ्क्ष्यते ।  
प्रमाणानां च प्रामाण्यं यन्मूलं किं तु बोधयेत् ॥ ४७५ ॥
</details>

<details><summary>मूलम्</summary>

न कस्यापि स्वसद्भावे प्रमाणमभिकाङ्क्ष्यते ।  
प्रमाणानां च प्रामाण्यं यन्मूलं किं तु बोधयेत् ॥ ४७५ ॥
</details>

<details open><summary>विश्वास-प्रस्तुतिः</summary>

मायाकार्यैस्तिरोभूतो नैष आत्मानुभूयते ।  
मेघबृन्दैर्यथा भानुस्तथायमहमादिभिः ॥ ४७६ ॥
</details>

<details><summary>मूलम्</summary>

मायाकार्यैस्तिरोभूतो नैष आत्मानुभूयते ।  
मेघबृन्दैर्यथा भानुस्तथायमहमादिभिः ॥ ४७६ ॥
</details>

<details open><summary>विश्वास-प्रस्तुतिः</summary>

पुरस्थ एव विषये वस्तुन्यध्यस्यतामिति ।  
नियमो न कृतः सद्भिर्भ्रान्तिरेवात्र कारणम् ॥ ४७७ ॥
</details>

<details><summary>मूलम्</summary>

पुरस्थ एव विषये वस्तुन्यध्यस्यतामिति ।  
नियमो न कृतः सद्भिर्भ्रान्तिरेवात्र कारणम् ॥ ४७७ ॥
</details>

<details open><summary>विश्वास-प्रस्तुतिः</summary>

दृगाद्यविषये व्योम्नि नीलतादि यथाबुधाः ।  
अध्यस्यन्ति तथैवास्मिन्नात्मन्यपि मतिभ्रमात् ॥ ४७८ ॥
</details>

<details><summary>मूलम्</summary>

दृगाद्यविषये व्योम्नि नीलतादि यथाबुधाः ।  
अध्यस्यन्ति तथैवास्मिन्नात्मन्यपि मतिभ्रमात् ॥ ४७८ ॥
</details>

<details open><summary>विश्वास-प्रस्तुतिः</summary>

अनात्मन्यात्मताध्यासे न सादृश्यमपेक्षते ।  
पीतोऽयं शङ्ख इत्यादौ सादृश्यं किमपेक्षितम् ॥ ४७९ ॥
</details>

<details><summary>मूलम्</summary>

अनात्मन्यात्मताध्यासे न सादृश्यमपेक्षते ।  
पीतोऽयं शङ्ख इत्यादौ सादृश्यं किमपेक्षितम् ॥ ४७९ ॥
</details>

<details open><summary>विश्वास-प्रस्तुतिः</summary>

निरुपाधिभ्रमेष्वस्मिन्नैवापेक्षा प्रदृश्यते ।  
सोपाधिष्वेव तद्दृष्टं रज्जुसर्पभ्रमादिषु ॥ ४८० ॥
</details>

<details><summary>मूलम्</summary>

निरुपाधिभ्रमेष्वस्मिन्नैवापेक्षा प्रदृश्यते ।  
सोपाधिष्वेव तद्दृष्टं रज्जुसर्पभ्रमादिषु ॥ ४८० ॥
</details>

<details open><summary>विश्वास-प्रस्तुतिः</summary>

तथापि किञ्चिद्वक्ष्यामि सादृश्यं शृणु तत्परः ।  
अत्यन्तनिर्मलः सूक्ष्म आत्मायमतिभास्वरः ॥ ४८१ ॥
</details>

<details><summary>मूलम्</summary>

तथापि किञ्चिद्वक्ष्यामि सादृश्यं शृणु तत्परः ।  
अत्यन्तनिर्मलः सूक्ष्म आत्मायमतिभास्वरः ॥ ४८१ ॥
</details>

<details open><summary>विश्वास-प्रस्तुतिः</summary>

बुद्धिस्तथैव सत्त्वात्मा साभासा भास्वरामला ।  
सान्निध्यादात्मवद्भाति सूर्यवत्स्फटिको यथा ॥ ४८२ ॥
</details>

<details><summary>मूलम्</summary>

बुद्धिस्तथैव सत्त्वात्मा साभासा भास्वरामला ।  
सान्निध्यादात्मवद्भाति सूर्यवत्स्फटिको यथा ॥ ४८२ ॥
</details>

<details open><summary>विश्वास-प्रस्तुतिः</summary>

आत्माभासा ततो बुद्धिर्बुद्ध्याभासं ततो मनः ।  
अक्षाणि मनआभासान्यक्षाभासमिदं वपुः ।  
अत एवात्मताबुद्धिर्देहाक्षादावनात्मनि ॥ ४८३ ॥
</details>

<details><summary>मूलम्</summary>

आत्माभासा ततो बुद्धिर्बुद्ध्याभासं ततो मनः ।  
अक्षाणि मनआभासान्यक्षाभासमिदं वपुः ।  
अत एवात्मताबुद्धिर्देहाक्षादावनात्मनि ॥ ४८३ ॥
</details>

<details open><summary>विश्वास-प्रस्तुतिः</summary>

मूढानां प्रतिबिम्बादौ बालानामिव दृश्यते ।  
सादृश्यं विद्यते बुद्धावात्मनोऽध्यासकारणम् ॥ ४८४ ॥
</details>

<details><summary>मूलम्</summary>

मूढानां प्रतिबिम्बादौ बालानामिव दृश्यते ।  
सादृश्यं विद्यते बुद्धावात्मनोऽध्यासकारणम् ॥ ४८४ ॥
</details>

<details open><summary>विश्वास-प्रस्तुतिः</summary>

अनात्मन्यहमित्येव योऽयमध्यास ईरितः ।  
स्यादुत्तरोत्तराध्यासे पूर्वपूर्वस्तु कारणम् ॥ ४८५ ॥
</details>

<details><summary>मूलम्</summary>

अनात्मन्यहमित्येव योऽयमध्यास ईरितः ।  
स्यादुत्तरोत्तराध्यासे पूर्वपूर्वस्तु कारणम् ॥ ४८५ ॥
</details>

<details open><summary>विश्वास-प्रस्तुतिः</summary>

सुप्तिमूर्छोत्थितेष्वेव दृष्टः संसारलक्षणः ।  
अनादिरेषाविद्यातः संस्कारोऽपि च तादृशः ॥ ४८६ ॥
</details>

<details><summary>मूलम्</summary>

सुप्तिमूर्छोत्थितेष्वेव दृष्टः संसारलक्षणः ।  
अनादिरेषाविद्यातः संस्कारोऽपि च तादृशः ॥ ४८६ ॥
</details>

<details open><summary>विश्वास-प्रस्तुतिः</summary>

अध्यासबाधागमनस्य कारणं  
शृणु प्रवक्ष्यामि समाहितात्मा ।  
यस्मादिदं प्राप्तमनर्थजातं  
जन्माप्ययव्याधिजरादिदुःखम् ॥ ४८७ ॥
</details>

<details><summary>मूलम्</summary>

अध्यासबाधागमनस्य कारणं  
शृणु प्रवक्ष्यामि समाहितात्मा ।  
यस्मादिदं प्राप्तमनर्थजातं  
जन्माप्ययव्याधिजरादिदुःखम् ॥ ४८७ ॥
</details>

<details open><summary>विश्वास-प्रस्तुतिः</summary>

आत्मोपाधेरविद्याया अस्ति शक्तिद्वयं महत् ।  
विक्षेप आवृतिश्चेति याभ्यां संसार आत्मनः ॥ ४८८ ॥
</details>

<details><summary>मूलम्</summary>

आत्मोपाधेरविद्याया अस्ति शक्तिद्वयं महत् ।  
विक्षेप आवृतिश्चेति याभ्यां संसार आत्मनः ॥ ४८८ ॥
</details>

<details open><summary>विश्वास-प्रस्तुतिः</summary>

आवृतिस्तमसः शक्तिस्तद्ध्यावरणकारणम् ।  
मूलाविद्येति सा प्रोक्ता यया सम्मोहितं जगत् ॥ ४८९ ॥
</details>

<details><summary>मूलम्</summary>

आवृतिस्तमसः शक्तिस्तद्ध्यावरणकारणम् ।  
मूलाविद्येति सा प्रोक्ता यया सम्मोहितं जगत् ॥ ४८९ ॥
</details>

<details open><summary>विश्वास-प्रस्तुतिः</summary>

विवेकवानप्यतियौक्तिकोऽपि  
श्रुतात्मतत्त्वोऽपि च पण्डितोऽपि ।  
शक्त्या यया संवृतबोधदृष्टि -  
रात्मानमात्मस्थमिमं न वेद ॥ ४९० ॥
</details>

<details><summary>मूलम्</summary>

विवेकवानप्यतियौक्तिकोऽपि  
श्रुतात्मतत्त्वोऽपि च पण्डितोऽपि ।  
शक्त्या यया संवृतबोधदृष्टि -  
रात्मानमात्मस्थमिमं न वेद ॥ ४९० ॥
</details>

<details open><summary>विश्वास-प्रस्तुतिः</summary>

विक्षेपनाम्नी रजसस्तु शक्तिः  
प्रवृत्तिहेतुः पुरुषस्य नित्यम् ।  
स्थूलादिलिङ्गान्तमशेषमेत -  
द्यया सदात्मन्यसदेव सूयते ॥ ४९१ ॥
</details>

<details><summary>मूलम्</summary>

विक्षेपनाम्नी रजसस्तु शक्तिः  
प्रवृत्तिहेतुः पुरुषस्य नित्यम् ।  
स्थूलादिलिङ्गान्तमशेषमेत -  
द्यया सदात्मन्यसदेव सूयते ॥ ४९१ ॥
</details>

<details open><summary>विश्वास-प्रस्तुतिः</summary>

निद्रा यथा पुरुषमप्रमत्तं  
समावृणोतीयमपि प्रतीचम् ।  
तथावृणोत्यावृतिशक्तिरन्त -  
र्विक्षेपशक्तिं परिजृम्भयन्ती ॥ ४९२ ॥
</details>

<details><summary>मूलम्</summary>

निद्रा यथा पुरुषमप्रमत्तं  
समावृणोतीयमपि प्रतीचम् ।  
तथावृणोत्यावृतिशक्तिरन्त -  
र्विक्षेपशक्तिं परिजृम्भयन्ती ॥ ४९२ ॥
</details>

<details open><summary>विश्वास-प्रस्तुतिः</summary>

शक्त्या महत्यावरणाभिधानया  
समावृते सत्यमलस्वरूपे ।  
पुमाननात्मन्यहमेष एवे -  
त्यात्मत्वबुद्धिं विदधाति मोहात् ॥ ४९३ ॥
</details>

<details><summary>मूलम्</summary>

शक्त्या महत्यावरणाभिधानया  
समावृते सत्यमलस्वरूपे ।  
पुमाननात्मन्यहमेष एवे -  
त्यात्मत्वबुद्धिं विदधाति मोहात् ॥ ४९३ ॥
</details>

<details open><summary>विश्वास-प्रस्तुतिः</summary>

यथा प्रसुप्तिप्रतिभासदेहे  
स्वात्मत्वधीरेष तथा ह्यनात्मनः ।  
जन्माप्ययक्षुद्भयतृट्छ्रमादी -  
नारोपयत्यात्मनि तस्य धर्मान् ॥ ४९४ ॥
</details>

<details><summary>मूलम्</summary>

यथा प्रसुप्तिप्रतिभासदेहे  
स्वात्मत्वधीरेष तथा ह्यनात्मनः ।  
जन्माप्ययक्षुद्भयतृट्छ्रमादी -  
नारोपयत्यात्मनि तस्य धर्मान् ॥ ४९४ ॥
</details>

<details open><summary>विश्वास-प्रस्तुतिः</summary>

विक्षेपशक्त्या परिचोद्यमानः  
करोति कर्माण्युभयात्मकानि ।  
भुञ्जान एतत्फलमप्युपात्तं  
परिभ्रमत्येव भवाम्बुराशौ ॥ ४९५ ॥
</details>

<details><summary>मूलम्</summary>

विक्षेपशक्त्या परिचोद्यमानः  
करोति कर्माण्युभयात्मकानि ।  
भुञ्जान एतत्फलमप्युपात्तं  
परिभ्रमत्येव भवाम्बुराशौ ॥ ४९५ ॥
</details>

<details open><summary>विश्वास-प्रस्तुतिः</summary>

अध्यासदोषात्समुपागतोऽयं  
संसारबन्धः प्रबलप्रतीचः ।  
यद्योगतः क्लिश्यति गर्भवास -  
जन्माप्ययक्लेशभयैरजस्रम् ॥ ४९६ ॥
</details>

<details><summary>मूलम्</summary>

अध्यासदोषात्समुपागतोऽयं  
संसारबन्धः प्रबलप्रतीचः ।  
यद्योगतः क्लिश्यति गर्भवास -  
जन्माप्ययक्लेशभयैरजस्रम् ॥ ४९६ ॥
</details>

<details open><summary>विश्वास-प्रस्तुतिः</summary>

अध्यासो नाम खल्वेष वस्तुनो योऽन्यथाग्रहः ।  
स्वाभाविकभ्रान्तिमूलं संसृतेरादिकारणम् ॥ ४९७ ॥
</details>

<details><summary>मूलम्</summary>

अध्यासो नाम खल्वेष वस्तुनो योऽन्यथाग्रहः ।  
स्वाभाविकभ्रान्तिमूलं संसृतेरादिकारणम् ॥ ४९७ ॥
</details>

<details open><summary>विश्वास-प्रस्तुतिः</summary>

सर्वानर्थस्य तद्बीजं योऽन्यथाग्रह आत्मनः ।  
ततः संसारसम्पातः सन्ततक्लेशलक्षणः ॥ ४९८ ॥
</details>

<details><summary>मूलम्</summary>

सर्वानर्थस्य तद्बीजं योऽन्यथाग्रह आत्मनः ।  
ततः संसारसम्पातः सन्ततक्लेशलक्षणः ॥ ४९८ ॥
</details>

<details open><summary>विश्वास-प्रस्तुतिः</summary>

अध्यासादेव संसारो नष्टेऽध्यासे न दृश्यते ।  
तदेतदुभयं स्पष्टं पश्य त्वं बद्धमुक्तयोः ॥ ४९९ ॥
</details>

<details><summary>मूलम्</summary>

अध्यासादेव संसारो नष्टेऽध्यासे न दृश्यते ।  
तदेतदुभयं स्पष्टं पश्य त्वं बद्धमुक्तयोः ॥ ४९९ ॥
</details>

<details open><summary>विश्वास-प्रस्तुतिः</summary>

बद्धं प्रवृत्तितो विद्धि मुक्तं विद्धि निवृत्तितः ।  
प्रवृत्तिरेव संसारो निवृत्तिर्मुक्तिरिष्यते ॥ ५०० ॥
</details>

<details><summary>मूलम्</summary>

बद्धं प्रवृत्तितो विद्धि मुक्तं विद्धि निवृत्तितः ।  
प्रवृत्तिरेव संसारो निवृत्तिर्मुक्तिरिष्यते ॥ ५०० ॥
</details>

<details open><summary>विश्वास-प्रस्तुतिः</summary>

आत्मनः सोऽयमध्यासो मिथ्याज्ञानपुरःसरः ।  
असत्कल्पोऽपि संसारं तनुते रज्जुसर्पवत् ॥ ५०१ ॥
</details>

<details><summary>मूलम्</summary>

आत्मनः सोऽयमध्यासो मिथ्याज्ञानपुरःसरः ।  
असत्कल्पोऽपि संसारं तनुते रज्जुसर्पवत् ॥ ५०१ ॥
</details>

<details open><summary>विश्वास-प्रस्तुतिः</summary>

उपाधियोगसाम्येऽपि जीववत्परमात्मनः ।  
उपाधिभेदान्नो बन्धस्तत्कार्यमपि किञ्चन ॥ ५०२ ॥
</details>

<details><summary>मूलम्</summary>

उपाधियोगसाम्येऽपि जीववत्परमात्मनः ।  
उपाधिभेदान्नो बन्धस्तत्कार्यमपि किञ्चन ॥ ५०२ ॥
</details>

<details open><summary>विश्वास-प्रस्तुतिः</summary>

अस्योपाधिः शुद्धसत्त्वप्रधाना  
माया यत्र त्वस्य नास्त्यल्पभावः ।  
सत्त्वस्यैवोत्कृष्टता तेन बन्धो  
नो विक्षेपस्तत्कृतो लेशमात्रः ॥ ५०३ ॥
</details>

<details><summary>मूलम्</summary>

अस्योपाधिः शुद्धसत्त्वप्रधाना  
माया यत्र त्वस्य नास्त्यल्पभावः ।  
सत्त्वस्यैवोत्कृष्टता तेन बन्धो  
नो विक्षेपस्तत्कृतो लेशमात्रः ॥ ५०३ ॥
</details>

<details open><summary>विश्वास-प्रस्तुतिः</summary>

सर्वज्ञोऽप्रतिबद्धबोधविभवस्तेनैव देवः स्वयं  
मायां स्वामवलम्ब्य निश्चलतया स्वच्छन्दवृत्तिः प्रभुः ।  
सृष्टिस्थित्यदनप्रवेशयमनव्यापारमात्रेच्छया  
कुर्वन्क्रीडति तद्रजस्तम उभे संस्तभ्य शक्त्या स्वया ॥ ५०४ ॥
</details>

<details><summary>मूलम्</summary>

सर्वज्ञोऽप्रतिबद्धबोधविभवस्तेनैव देवः स्वयं  
मायां स्वामवलम्ब्य निश्चलतया स्वच्छन्दवृत्तिः प्रभुः ।  
सृष्टिस्थित्यदनप्रवेशयमनव्यापारमात्रेच्छया  
कुर्वन्क्रीडति तद्रजस्तम उभे संस्तभ्य शक्त्या स्वया ॥ ५०४ ॥
</details>

<details open><summary>विश्वास-प्रस्तुतिः</summary>

तस्मादावृतिविक्षेपौ किञ्चित्कर्तुं न शक्नुतः ।  
स्वयमेव स्वतन्त्रोऽसौ तत्प्रवृत्तिनिरोधयोः ॥ ५०५ ॥
</details>

<details><summary>मूलम्</summary>

तस्मादावृतिविक्षेपौ किञ्चित्कर्तुं न शक्नुतः ।  
स्वयमेव स्वतन्त्रोऽसौ तत्प्रवृत्तिनिरोधयोः ॥ ५०५ ॥
</details>

<details open><summary>विश्वास-प्रस्तुतिः</summary>

तमेव सा धीकर्मेति श्रुतिर्वक्ति महेशितुः ।  
निग्रहानुग्रहे शक्तिरावृतिक्षेपयोर्यतः ॥ ५०६ ॥
</details>

<details><summary>मूलम्</summary>

तमेव सा धीकर्मेति श्रुतिर्वक्ति महेशितुः ।  
निग्रहानुग्रहे शक्तिरावृतिक्षेपयोर्यतः ॥ ५०६ ॥
</details>

<details open><summary>विश्वास-प्रस्तुतिः</summary>

रजसस्तमसश्चैव प्राबल्यं सत्त्वहानतः ।  
जीवोपाधौ तथा जीवे तत्कार्यं बलवत्तरम् ॥ ५०७ ॥
</details>

<details><summary>मूलम्</summary>

रजसस्तमसश्चैव प्राबल्यं सत्त्वहानतः ।  
जीवोपाधौ तथा जीवे तत्कार्यं बलवत्तरम् ॥ ५०७ ॥
</details>

<details open><summary>विश्वास-प्रस्तुतिः</summary>

तेन बन्धोऽस्य जीवस्य संसारोऽपि च तत्कृतः ।  
सम्प्राप्तः सर्वदा यत्र दुःखं भूयः स ईक्षते ॥ ५०८ ॥
</details>

<details><summary>मूलम्</summary>

तेन बन्धोऽस्य जीवस्य संसारोऽपि च तत्कृतः ।  
सम्प्राप्तः सर्वदा यत्र दुःखं भूयः स ईक्षते ॥ ५०८ ॥
</details>

<details open><summary>विश्वास-प्रस्तुतिः</summary>

एतस्य संसृतेर्हेतुरध्यासोऽर्थविपर्ययः ।  
अध्यासमूलमज्ञानमाहुरावृतिलक्षणम् ॥ ५०९ ॥
</details>

<details><summary>मूलम्</summary>

एतस्य संसृतेर्हेतुरध्यासोऽर्थविपर्ययः ।  
अध्यासमूलमज्ञानमाहुरावृतिलक्षणम् ॥ ५०९ ॥
</details>

<details open><summary>विश्वास-प्रस्तुतिः</summary>

अज्ञानस्य निवृत्तिस्तु ज्ञानेनैव न कर्मणा ।  
अविरोधितया कर्म नैवाज्ञानस्य बाधकम् ॥ ५१० ॥
</details>

<details><summary>मूलम्</summary>

अज्ञानस्य निवृत्तिस्तु ज्ञानेनैव न कर्मणा ।  
अविरोधितया कर्म नैवाज्ञानस्य बाधकम् ॥ ५१० ॥
</details>

<details open><summary>विश्वास-प्रस्तुतिः</summary>

कर्मणा जायते जन्तुः कर्मणैव प्रलीयते ।  
कर्मणः कार्यमेवैषा जन्ममृत्युपरम्परा ॥ ५११ ॥
</details>

<details><summary>मूलम्</summary>

कर्मणा जायते जन्तुः कर्मणैव प्रलीयते ।  
कर्मणः कार्यमेवैषा जन्ममृत्युपरम्परा ॥ ५११ ॥
</details>

<details open><summary>विश्वास-प्रस्तुतिः</summary>

नैतस्मात्कर्मणः कार्यमन्यदस्ति विलक्षणम् ।  
अज्ञानकार्यं तत्कर्म यतोऽज्ञानेन वर्धते ॥ ५१२ ॥
</details>

<details><summary>मूलम्</summary>

नैतस्मात्कर्मणः कार्यमन्यदस्ति विलक्षणम् ।  
अज्ञानकार्यं तत्कर्म यतोऽज्ञानेन वर्धते ॥ ५१२ ॥
</details>

<details open><summary>विश्वास-प्रस्तुतिः</summary>

यद्येन वर्धते तेन नाशस्तस्य न सिध्यति ।  
येन यस्य सहावस्था निरोधाय न कल्पते ॥ ५१३ ॥
</details>

<details><summary>मूलम्</summary>

यद्येन वर्धते तेन नाशस्तस्य न सिध्यति ।  
येन यस्य सहावस्था निरोधाय न कल्पते ॥ ५१३ ॥
</details>

<details open><summary>विश्वास-प्रस्तुतिः</summary>

नाशकत्वं तदुभयोः को न कल्पयितुं क्षमः ।  
सर्वं कर्माविरोध्येव सदाज्ञानस्य सर्वदा ॥ ५१४ ॥
</details>

<details><summary>मूलम्</summary>

नाशकत्वं तदुभयोः को न कल्पयितुं क्षमः ।  
सर्वं कर्माविरोध्येव सदाज्ञानस्य सर्वदा ॥ ५१४ ॥
</details>

<details open><summary>विश्वास-प्रस्तुतिः</summary>

ततोऽज्ञानस्य विच्छित्तिः कर्मणा नैव सिध्यति ।  
यस्य प्रध्वस्तजनको यत्संयोगोऽस्ति तत्क्षणे ॥ ५१५ ॥
</details>

<details><summary>मूलम्</summary>

ततोऽज्ञानस्य विच्छित्तिः कर्मणा नैव सिध्यति ।  
यस्य प्रध्वस्तजनको यत्संयोगोऽस्ति तत्क्षणे ॥ ५१५ ॥
</details>

<details open><summary>विश्वास-प्रस्तुतिः</summary>

तयोरेव विरोधित्वं युक्तं भिन्नस्वभावयोः ।  
तमःप्रकाशयोर्यद्वत्परस्परविरोधिता ॥ ५१६ ॥
</details>

<details><summary>मूलम्</summary>

तयोरेव विरोधित्वं युक्तं भिन्नस्वभावयोः ।  
तमःप्रकाशयोर्यद्वत्परस्परविरोधिता ॥ ५१६ ॥
</details>

<details open><summary>विश्वास-प्रस्तुतिः</summary>

अज्ञानज्ञानयोस्तद्वदुभयोरेव दृश्यते ।  
न ज्ञानेन विना नाशस्तस्य केनापि सिध्यति ॥ ५१७ ॥
</details>

<details><summary>मूलम्</summary>

अज्ञानज्ञानयोस्तद्वदुभयोरेव दृश्यते ।  
न ज्ञानेन विना नाशस्तस्य केनापि सिध्यति ॥ ५१७ ॥
</details>

<details open><summary>विश्वास-प्रस्तुतिः</summary>

तस्मादज्ञानविच्छित्त्यै ज्ञानं सम्पादयेत्सुधीः ।  
आत्मानात्मविवेकेन ज्ञानं सिध्यति नान्यथा ॥ ५१८ ॥
</details>

<details><summary>मूलम्</summary>

तस्मादज्ञानविच्छित्त्यै ज्ञानं सम्पादयेत्सुधीः ।  
आत्मानात्मविवेकेन ज्ञानं सिध्यति नान्यथा ॥ ५१८ ॥
</details>

<details open><summary>विश्वास-प्रस्तुतिः</summary>

युक्त्यात्मानात्मनोऽस्तस्मात्करणीयं विवेचनम् ।  
अनात्मन्यात्मताबुद्धिग्रन्थिर्येन विदीर्यते ॥ ५१९ ॥
</details>

<details><summary>मूलम्</summary>

युक्त्यात्मानात्मनोऽस्तस्मात्करणीयं विवेचनम् ।  
अनात्मन्यात्मताबुद्धिग्रन्थिर्येन विदीर्यते ॥ ५१९ ॥
</details>

<details open><summary>विश्वास-प्रस्तुतिः</summary>

आत्मानात्मविवेकार्थं विवादोऽयं निरूप्यते ।  
येनात्मानात्मनोस्तत्त्वं विविक्तं प्रस्फुटायते ॥ ५२० ॥
</details>

<details><summary>मूलम्</summary>

आत्मानात्मविवेकार्थं विवादोऽयं निरूप्यते ।  
येनात्मानात्मनोस्तत्त्वं विविक्तं प्रस्फुटायते ॥ ५२० ॥
</details>

<details open><summary>विश्वास-प्रस्तुतिः</summary>

मूढा अश्रुतवेदान्ताः स्वयं पण्डितमानिनः ।  
ईशप्रसादरहिताः सद्गुरोश्च बहिर्मुखाः ॥ ५२१ ॥
</details>

<details><summary>मूलम्</summary>

मूढा अश्रुतवेदान्ताः स्वयं पण्डितमानिनः ।  
ईशप्रसादरहिताः सद्गुरोश्च बहिर्मुखाः ॥ ५२१ ॥
</details>

<details open><summary>विश्वास-प्रस्तुतिः</summary>

विवदन्ति प्रकारं तं शृणु वक्ष्यामि सादरम् ।  
अत्यन्तपामरः कश्चित्पुत्र आत्मेति मन्यते ॥ ५२२ ॥
</details>

<details><summary>मूलम्</summary>

विवदन्ति प्रकारं तं शृणु वक्ष्यामि सादरम् ।  
अत्यन्तपामरः कश्चित्पुत्र आत्मेति मन्यते ॥ ५२२ ॥
</details>

<details open><summary>विश्वास-प्रस्तुतिः</summary>

आत्मनीव स्वपुत्रेऽपि प्रबलप्रीतिदर्शनात् ।  
पुत्रे तु पुष्टे पुष्टोऽहं नष्टे नष्टेऽहमित्यतः ॥ ५२३ ॥
</details>

<details><summary>मूलम्</summary>

आत्मनीव स्वपुत्रेऽपि प्रबलप्रीतिदर्शनात् ।  
पुत्रे तु पुष्टे पुष्टोऽहं नष्टे नष्टेऽहमित्यतः ॥ ५२३ ॥
</details>

<details open><summary>विश्वास-प्रस्तुतिः</summary>

अनुभूतिबलाच्चापि युक्तितोऽपि श्रुतेरपि ।  
आत्मा वै पुत्रनामासीत्येवं च वदति श्रुतिः ॥ ५२४ ॥
</details>

<details><summary>मूलम्</summary>

अनुभूतिबलाच्चापि युक्तितोऽपि श्रुतेरपि ।  
आत्मा वै पुत्रनामासीत्येवं च वदति श्रुतिः ॥ ५२४ ॥
</details>

<details open><summary>विश्वास-प्रस्तुतिः</summary>

दीपाद्दीपो यथा तद्वत्पितुः पुत्रः प्रजायते ।  
पितुर्गुणानां तनये बीजाङ्कुरवदीक्षणात् ॥ ५२५ ॥
</details>

<details><summary>मूलम्</summary>

दीपाद्दीपो यथा तद्वत्पितुः पुत्रः प्रजायते ।  
पितुर्गुणानां तनये बीजाङ्कुरवदीक्षणात् ॥ ५२५ ॥
</details>

<details open><summary>विश्वास-प्रस्तुतिः</summary>

अतोऽयं पुत्र आत्मेति मन्यते भ्रान्तिमत्तमः ।  
तन्मतं दूषयत्यन्यः पुत्र आत्मा कथं त्विति ॥ ५२६ ॥
</details>

<details><summary>मूलम्</summary>

अतोऽयं पुत्र आत्मेति मन्यते भ्रान्तिमत्तमः ।  
तन्मतं दूषयत्यन्यः पुत्र आत्मा कथं त्विति ॥ ५२६ ॥
</details>

<details open><summary>विश्वास-प्रस्तुतिः</summary>

प्रीतिमात्रात्कथं पुत्र आत्मा भवितुमर्हति ।  
अन्यत्रापीक्ष्यते प्रीतिः क्षेत्रपात्रधनादिषु ॥ ५२७ ॥
</details>

<details><summary>मूलम्</summary>

प्रीतिमात्रात्कथं पुत्र आत्मा भवितुमर्हति ।  
अन्यत्रापीक्ष्यते प्रीतिः क्षेत्रपात्रधनादिषु ॥ ५२७ ॥
</details>

<details open><summary>विश्वास-प्रस्तुतिः</summary>

पुत्राद्विशिष्टा देहेऽस्मिन्प्राणिनां प्रीतिरिष्यते ।  
प्रदीप्ते भवने पुत्रं त्यक्त्वा जन्तुः पलायते ॥ ५२८ ॥
</details>

<details><summary>मूलम्</summary>

पुत्राद्विशिष्टा देहेऽस्मिन्प्राणिनां प्रीतिरिष्यते ।  
प्रदीप्ते भवने पुत्रं त्यक्त्वा जन्तुः पलायते ॥ ५२८ ॥
</details>

<details open><summary>विश्वास-प्रस्तुतिः</summary>

तं विक्रीणाति देहार्थं प्रतिकूलं निहन्ति च ।  
तस्मादात्मा तु तनयो न भवेच्च कदाचन ॥ ५२९ ॥
</details>

<details><summary>मूलम्</summary>

तं विक्रीणाति देहार्थं प्रतिकूलं निहन्ति च ।  
तस्मादात्मा तु तनयो न भवेच्च कदाचन ॥ ५२९ ॥
</details>

<details open><summary>विश्वास-प्रस्तुतिः</summary>

गुणरूपादिसादृश्यं दीपवन्न सुते पितुः ।  
अव्यङ्गाज्जायते व्यङ्गः सुगुणादपि दुर्गुणः ॥ ५३० ॥
</details>

<details><summary>मूलम्</summary>

गुणरूपादिसादृश्यं दीपवन्न सुते पितुः ।  
अव्यङ्गाज्जायते व्यङ्गः सुगुणादपि दुर्गुणः ॥ ५३० ॥
</details>

<details open><summary>विश्वास-प्रस्तुतिः</summary>

आभासमात्रास्ताः सर्वा युक्तयोऽप्युक्तयोऽपि च ।  
पुत्रस्य पितृवद्गेहे सर्वकार्येषु वस्तुषु ॥ ५३१ ॥
</details>

<details><summary>मूलम्</summary>

आभासमात्रास्ताः सर्वा युक्तयोऽप्युक्तयोऽपि च ।  
पुत्रस्य पितृवद्गेहे सर्वकार्येषु वस्तुषु ॥ ५३१ ॥
</details>

<details open><summary>विश्वास-प्रस्तुतिः</summary>

स्वामित्वद्योतनायास्मिन्नात्मत्वमुपचर्यते ।  
श्रुत्या तु मुख्यया वृत्त्या पुत्र आत्मेति नोच्यते ॥ ५३२ ॥
</details>

<details><summary>मूलम्</summary>

स्वामित्वद्योतनायास्मिन्नात्मत्वमुपचर्यते ।  
श्रुत्या तु मुख्यया वृत्त्या पुत्र आत्मेति नोच्यते ॥ ५३२ ॥
</details>

<details open><summary>विश्वास-प्रस्तुतिः</summary>

औपचारिकमात्मत्वं पुत्रे तस्मान्न मुख्यतः ।  
अहम्पदप्रत्ययार्थो देह एव न चेतरः ॥ ५३३ ॥
</details>

<details><summary>मूलम्</summary>

औपचारिकमात्मत्वं पुत्रे तस्मान्न मुख्यतः ।  
अहम्पदप्रत्ययार्थो देह एव न चेतरः ॥ ५३३ ॥
</details>

<details open><summary>विश्वास-प्रस्तुतिः</summary>

प्रत्यक्षः सर्वजन्तूनां देहोऽहमिति निश्चयः ।  
एष पुरुषोऽन्नरसमय इत्यपि च श्रुतिः ॥ ५३४ ॥
</details>

<details><summary>मूलम्</summary>

प्रत्यक्षः सर्वजन्तूनां देहोऽहमिति निश्चयः ।  
एष पुरुषोऽन्नरसमय इत्यपि च श्रुतिः ॥ ५३४ ॥
</details>

<details open><summary>विश्वास-प्रस्तुतिः</summary>

पुरुषत्वं वदत्यस्य स्वात्मा हि पुरुषस्ततः ।  
आत्मायं देह एवेति चार्वाकेण विनिश्चितम् ॥ ५३५ ॥
</details>

<details><summary>मूलम्</summary>

पुरुषत्वं वदत्यस्य स्वात्मा हि पुरुषस्ततः ।  
आत्मायं देह एवेति चार्वाकेण विनिश्चितम् ॥ ५३५ ॥
</details>

<details open><summary>विश्वास-प्रस्तुतिः</summary>

तन्मतं दूषयत्यन्योऽसहमानः पृथग्जनः ।  
देह आत्मा कथं नु स्यात्परतन्त्रो ह्यचेतनः ॥ ५३६ ॥
</details>

<details><summary>मूलम्</summary>

तन्मतं दूषयत्यन्योऽसहमानः पृथग्जनः ।  
देह आत्मा कथं नु स्यात्परतन्त्रो ह्यचेतनः ॥ ५३६ ॥
</details>

<details open><summary>विश्वास-प्रस्तुतिः</summary>

इन्द्रियैश्चाल्यमानोऽयं चेष्टते न स्वतः क्वचित् ।  
आश्रयश्चक्षुरादीनां गृहवद्गृहमेधिनाम् ॥ ५३७ ॥
</details>

<details><summary>मूलम्</summary>

इन्द्रियैश्चाल्यमानोऽयं चेष्टते न स्वतः क्वचित् ।  
आश्रयश्चक्षुरादीनां गृहवद्गृहमेधिनाम् ॥ ५३७ ॥
</details>

<details open><summary>विश्वास-प्रस्तुतिः</summary>

बाल्यादिनानावस्थावाञ्शुक्लशोणितसम्भवः ।  
अतः कदापि देहस्य नात्मत्वमुपपद्यते ॥ ५३८ ॥
</details>

<details><summary>मूलम्</summary>

बाल्यादिनानावस्थावाञ्शुक्लशोणितसम्भवः ।  
अतः कदापि देहस्य नात्मत्वमुपपद्यते ॥ ५३८ ॥
</details>

<details open><summary>विश्वास-प्रस्तुतिः</summary>

बधिरोऽहं च काणोऽहं मूक इत्यनुभूतितः ।  
इन्द्रियाणि भवन्त्यात्मा येषामस्त्यर्थवेदनम् ॥ ५३९ ॥
</details>

<details><summary>मूलम्</summary>

बधिरोऽहं च काणोऽहं मूक इत्यनुभूतितः ।  
इन्द्रियाणि भवन्त्यात्मा येषामस्त्यर्थवेदनम् ॥ ५३९ ॥
</details>

<details open><summary>विश्वास-प्रस्तुतिः</summary>

इन्द्रियाणां चेतनत्वं देहे प्राणाः प्रजापतिम् ।  
एतमेत्येत्यूचुरिति श्रुत्यैव प्रतिपाद्यते ॥ ५४० ॥
</details>

<details><summary>मूलम्</summary>

इन्द्रियाणां चेतनत्वं देहे प्राणाः प्रजापतिम् ।  
एतमेत्येत्यूचुरिति श्रुत्यैव प्रतिपाद्यते ॥ ५४० ॥
</details>

<details open><summary>विश्वास-प्रस्तुतिः</summary>

यतस्तस्मादिन्द्रियाणां युक्तमात्मत्वमित्यमुम् ।  
निश्चयं दूषयत्यन्योऽसहमानः पृथग्जनः ॥ ५४१ ॥
</details>

<details><summary>मूलम्</summary>

यतस्तस्मादिन्द्रियाणां युक्तमात्मत्वमित्यमुम् ।  
निश्चयं दूषयत्यन्योऽसहमानः पृथग्जनः ॥ ५४१ ॥
</details>

<details open><summary>विश्वास-प्रस्तुतिः</summary>

इन्द्रियाणि कथं त्वात्मा करणानि कुठारवत् ।  
करणस्य कुठारादेश्चेतनत्वं न हीक्ष्यते ॥ ५४२ ॥
</details>

<details><summary>मूलम्</summary>

इन्द्रियाणि कथं त्वात्मा करणानि कुठारवत् ।  
करणस्य कुठारादेश्चेतनत्वं न हीक्ष्यते ॥ ५४२ ॥
</details>

<details open><summary>विश्वास-प्रस्तुतिः</summary>

श्रुत्याधिदेवतामेवेन्द्रियेषूपचर्यते ।  
न तु साक्षादिन्द्रियाणां चेतनत्वमुदीर्यते ॥ ५४३ ॥
</details>

<details><summary>मूलम्</summary>

श्रुत्याधिदेवतामेवेन्द्रियेषूपचर्यते ।  
न तु साक्षादिन्द्रियाणां चेतनत्वमुदीर्यते ॥ ५४३ ॥
</details>

<details open><summary>विश्वास-प्रस्तुतिः</summary>

अचेतनस्य दीपादेरर्थाभासकता यथा ।  
तथैव चक्षुरादीनां जडानामपि सिध्यति ॥ ५४४ ॥
</details>

<details><summary>मूलम्</summary>

अचेतनस्य दीपादेरर्थाभासकता यथा ।  
तथैव चक्षुरादीनां जडानामपि सिध्यति ॥ ५४४ ॥
</details>

<details open><summary>विश्वास-प्रस्तुतिः</summary>

इन्द्रियाणां चेष्टयिता प्राणोऽयं पञ्चवृत्तिकः ।  
सर्वावस्थास्ववस्थावान्सोऽयमात्मत्वमर्हति ।  
अहं क्षुधावांस्तृष्णावानित्याद्यनुभवादपि ॥ ५४५ ॥
</details>

<details><summary>मूलम्</summary>

इन्द्रियाणां चेष्टयिता प्राणोऽयं पञ्चवृत्तिकः ।  
सर्वावस्थास्ववस्थावान्सोऽयमात्मत्वमर्हति ।  
अहं क्षुधावांस्तृष्णावानित्याद्यनुभवादपि ॥ ५४५ ॥
</details>

<details open><summary>विश्वास-प्रस्तुतिः</summary>

श्रुत्यान्योऽन्तर आत्मा प्राणमय इतीर्यते यस्मात् ।  
तस्मात्प्राणस्यात्मत्वं युक्तं नो करणसञ्ज्ञानां क्वापि ॥ ५४६ ॥
</details>

<details><summary>मूलम्</summary>

श्रुत्यान्योऽन्तर आत्मा प्राणमय इतीर्यते यस्मात् ।  
तस्मात्प्राणस्यात्मत्वं युक्तं नो करणसञ्ज्ञानां क्वापि ॥ ५४६ ॥
</details>

<details open><summary>विश्वास-प्रस्तुतिः</summary>

इति निश्चयमेतस्य दूषयत्यपरो जडः ।  
भवत्यात्मा कथं प्राणो वायुरेवैष आन्तरः ॥ ५४७ ॥
</details>

<details><summary>मूलम्</summary>

इति निश्चयमेतस्य दूषयत्यपरो जडः ।  
भवत्यात्मा कथं प्राणो वायुरेवैष आन्तरः ॥ ५४७ ॥
</details>

<details open><summary>विश्वास-प्रस्तुतिः</summary>

बहिर्यात्यन्तरायाति भस्त्रिकावायुवन्मुहुः ।  
न हितं वाहितं वा स्वमन्यद्वा वेद किञ्चन ॥ ५४८ ॥
</details>

<details><summary>मूलम्</summary>

बहिर्यात्यन्तरायाति भस्त्रिकावायुवन्मुहुः ।  
न हितं वाहितं वा स्वमन्यद्वा वेद किञ्चन ॥ ५४८ ॥
</details>

<details open><summary>विश्वास-प्रस्तुतिः</summary>

जडस्वभावश्चपलः कर्मयुक्तश्च सर्वदा ।  
प्राणस्य भानं मनसि स्थिते सुप्ते न दृश्यते ॥ ५४९ ॥
</details>

<details><summary>मूलम्</summary>

जडस्वभावश्चपलः कर्मयुक्तश्च सर्वदा ।  
प्राणस्य भानं मनसि स्थिते सुप्ते न दृश्यते ॥ ५४९ ॥
</details>

<details open><summary>विश्वास-प्रस्तुतिः</summary>

मनस्तु सर्वं जानाति सर्ववेदनकारणम् ।  
यत्तस्मान्मन एवात्मा प्राणस्तु न कदाचन ॥ ५५० ॥
</details>

<details><summary>मूलम्</summary>

मनस्तु सर्वं जानाति सर्ववेदनकारणम् ।  
यत्तस्मान्मन एवात्मा प्राणस्तु न कदाचन ॥ ५५० ॥
</details>

<details open><summary>विश्वास-प्रस्तुतिः</summary>

सङ्कल्पवानहं चिन्तावानहं च विकल्पवान् ।  
इत्याद्यनुभवादन्योऽन्तर आत्मा मनोमयः ॥ ५५१ ॥
</details>

<details><summary>मूलम्</summary>

सङ्कल्पवानहं चिन्तावानहं च विकल्पवान् ।  
इत्याद्यनुभवादन्योऽन्तर आत्मा मनोमयः ॥ ५५१ ॥
</details>

<details open><summary>विश्वास-प्रस्तुतिः</summary>

इत्यादिश्रुतिसद्भावाद्युक्ता मनस आत्मता ।  
इति निश्चयमेतस्य दूषयत्यपरो जडः ॥ ५५२ ॥
</details>

<details><summary>मूलम्</summary>

इत्यादिश्रुतिसद्भावाद्युक्ता मनस आत्मता ।  
इति निश्चयमेतस्य दूषयत्यपरो जडः ॥ ५५२ ॥
</details>

<details open><summary>विश्वास-प्रस्तुतिः</summary>

कथं मनस आत्मत्वं करणस्य दृगादिवत् ।  
कर्तृप्रयोज्यं करणं न स्वयं तु प्रवर्तते ॥ ५५३ ॥
</details>

<details><summary>मूलम्</summary>

कथं मनस आत्मत्वं करणस्य दृगादिवत् ।  
कर्तृप्रयोज्यं करणं न स्वयं तु प्रवर्तते ॥ ५५३ ॥
</details>

<details open><summary>विश्वास-प्रस्तुतिः</summary>

करणप्रयोक्ता यः कर्ता तस्यैवात्मत्वमर्हति ।  
आत्मा स्वतन्त्रः पुरुषो न प्रयोज्यः कदाचन ॥ ५५४ ॥
</details>

<details><summary>मूलम्</summary>

करणप्रयोक्ता यः कर्ता तस्यैवात्मत्वमर्हति ।  
आत्मा स्वतन्त्रः पुरुषो न प्रयोज्यः कदाचन ॥ ५५४ ॥
</details>

<details open><summary>विश्वास-प्रस्तुतिः</summary>

अहं कर्तास्म्यहं भोक्ता सुखीत्यनुभवादपि ।  
बुद्धिरात्मा भवत्येव बुद्धिधर्मो ह्यहङ्कृतिः ॥ ५५५ ॥
</details>

<details><summary>मूलम्</summary>

अहं कर्तास्म्यहं भोक्ता सुखीत्यनुभवादपि ।  
बुद्धिरात्मा भवत्येव बुद्धिधर्मो ह्यहङ्कृतिः ॥ ५५५ ॥
</details>

<details open><summary>विश्वास-प्रस्तुतिः</summary>

अन्योऽन्तर आत्मा विज्ञानमय इति वदति निगमः ।  
मनसोऽपि च भिन्नं विज्ञानमयं कर्तृरूपमात्मानम् ॥ ५५६ ॥
</details>

<details><summary>मूलम्</summary>

अन्योऽन्तर आत्मा विज्ञानमय इति वदति निगमः ।  
मनसोऽपि च भिन्नं विज्ञानमयं कर्तृरूपमात्मानम् ॥ ५५६ ॥
</details>

<details open><summary>विश्वास-प्रस्तुतिः</summary>

विज्ञानं यज्ञं तनुते कर्माणि तनुतेऽपि च ।  
इत्यस्य कर्तृता श्रुत्या मुखतः प्रतिपाद्यते ।  
तस्माद्युक्तात्मता बुद्धेरिति बौद्धेन निश्चितम् ॥ ५५७ ॥
</details>

<details><summary>मूलम्</summary>

विज्ञानं यज्ञं तनुते कर्माणि तनुतेऽपि च ।  
इत्यस्य कर्तृता श्रुत्या मुखतः प्रतिपाद्यते ।  
तस्माद्युक्तात्मता बुद्धेरिति बौद्धेन निश्चितम् ॥ ५५७ ॥
</details>

<details open><summary>विश्वास-प्रस्तुतिः</summary>

प्राभाकरस्तार्किकश्च तावुभावप्यमर्षया ।  
तन्निश्चयं दुषयतो बुद्धिरात्मा कथं न्विति ॥ ५५८ ॥
</details>

<details><summary>मूलम्</summary>

प्राभाकरस्तार्किकश्च तावुभावप्यमर्षया ।  
तन्निश्चयं दुषयतो बुद्धिरात्मा कथं न्विति ॥ ५५८ ॥
</details>

<details open><summary>विश्वास-प्रस्तुतिः</summary>

बुद्धेरज्ञानकार्यत्वाद्विनाशित्वात्प्रतिक्षणम् ।  
बुद्ध्यादीनां च सर्वेषामज्ञाने लयदर्शनात् ॥ ५५९ ॥
</details>

<details><summary>मूलम्</summary>

बुद्धेरज्ञानकार्यत्वाद्विनाशित्वात्प्रतिक्षणम् ।  
बुद्ध्यादीनां च सर्वेषामज्ञाने लयदर्शनात् ॥ ५५९ ॥
</details>

<details open><summary>विश्वास-प्रस्तुतिः</summary>

अज्ञोऽहमित्यनुभवादास्त्रीबालादिगोचरात् ।  
भवत्यज्ञानमेवात्मा न तु बुद्धिः कदाचन ॥ ५६० ॥
</details>

<details><summary>मूलम्</summary>

अज्ञोऽहमित्यनुभवादास्त्रीबालादिगोचरात् ।  
भवत्यज्ञानमेवात्मा न तु बुद्धिः कदाचन ॥ ५६० ॥
</details>

<details open><summary>विश्वास-प्रस्तुतिः</summary>

विज्ञानमयादन्यं त्वानन्दमयं परं तथात्मानम् ।  
अन्योऽन्तर आत्मानन्दमय इति वदति वेदोऽपि ॥ ५६१ ॥
</details>

<details><summary>मूलम्</summary>

विज्ञानमयादन्यं त्वानन्दमयं परं तथात्मानम् ।  
अन्योऽन्तर आत्मानन्दमय इति वदति वेदोऽपि ॥ ५६१ ॥
</details>

<details open><summary>विश्वास-प्रस्तुतिः</summary>

दुःखप्रत्ययशून्यत्वादानन्दमयता मता ।  
अज्ञाने सकलं सुप्तौ बुद्ध्यादि प्रविलीयते ॥ ५६२ ॥
</details>

<details><summary>मूलम्</summary>

दुःखप्रत्ययशून्यत्वादानन्दमयता मता ।  
अज्ञाने सकलं सुप्तौ बुद्ध्यादि प्रविलीयते ॥ ५६२ ॥
</details>

<details open><summary>विश्वास-प्रस्तुतिः</summary>

दुःखिनोऽपि सुषुप्तौ त्वानन्दमयता ततः ।  
सुप्तौ किञ्चिन्न जानामीत्यनुभूतिश्च दृश्यते ॥ ५६३ ॥
</details>

<details><summary>मूलम्</summary>

दुःखिनोऽपि सुषुप्तौ त्वानन्दमयता ततः ।  
सुप्तौ किञ्चिन्न जानामीत्यनुभूतिश्च दृश्यते ॥ ५६३ ॥
</details>

<details open><summary>विश्वास-प्रस्तुतिः</summary>

यत एवमतो युक्ता ह्यज्ञानस्यात्मता ध्रुवम् ।  
इति तन्निश्चयं भाट्टा दूषयन्ति स्वयुक्तिभिः ॥ ५६४ ॥
</details>

<details><summary>मूलम्</summary>

यत एवमतो युक्ता ह्यज्ञानस्यात्मता ध्रुवम् ।  
इति तन्निश्चयं भाट्टा दूषयन्ति स्वयुक्तिभिः ॥ ५६४ ॥
</details>

<details open><summary>विश्वास-प्रस्तुतिः</summary>

कथमज्ञानमेवात्मा ज्ञानं चाप्युपलभ्यते ।  
ज्ञानाभावे कथं विद्युरज्ञोऽहमिति चाज्ञताम् ।  
अस्वाप्सं सुखमेवाहं न जानाम्यत्र किञ्चन ॥ ५६५ ॥
</details>

<details><summary>मूलम्</summary>

कथमज्ञानमेवात्मा ज्ञानं चाप्युपलभ्यते ।  
ज्ञानाभावे कथं विद्युरज्ञोऽहमिति चाज्ञताम् ।  
अस्वाप्सं सुखमेवाहं न जानाम्यत्र किञ्चन ॥ ५६५ ॥
</details>

<details open><summary>विश्वास-प्रस्तुतिः</summary>

इत्यज्ञानमपि ज्ञानं प्रबुद्धेषु प्रदृश्यते ।  
प्रज्ञानघन एवानन्दमय इत्यपि श्रुतिः ॥ ५६६ ॥
</details>

<details><summary>मूलम्</summary>

इत्यज्ञानमपि ज्ञानं प्रबुद्धेषु प्रदृश्यते ।  
प्रज्ञानघन एवानन्दमय इत्यपि श्रुतिः ॥ ५६६ ॥
</details>

<details open><summary>विश्वास-प्रस्तुतिः</summary>

प्रब्रवीत्युभयात्मत्वमात्मनः स्वयमेव सा ।  
आत्मातश्चिज्जडतनुः खद्योत इव सम्मतः ॥ ५६७ ॥
</details>

<details><summary>मूलम्</summary>

प्रब्रवीत्युभयात्मत्वमात्मनः स्वयमेव सा ।  
आत्मातश्चिज्जडतनुः खद्योत इव सम्मतः ॥ ५६७ ॥
</details>

<details open><summary>विश्वास-प्रस्तुतिः</summary>

न केवलाज्ञानमयो घटकुड्यादिवज्जडः ।  
इति निश्चयमेतेषां दूषयत्यपरो जडः ॥ ५६८ ॥
</details>

<details><summary>मूलम्</summary>

न केवलाज्ञानमयो घटकुड्यादिवज्जडः ।  
इति निश्चयमेतेषां दूषयत्यपरो जडः ॥ ५६८ ॥
</details>

<details open><summary>विश्वास-प्रस्तुतिः</summary>

ज्ञानाज्ञानमयस्त्वात्मा कथं भवितुमर्हति ।  
परस्परविरुद्धत्वात्तेजस्तिमिरवत्तयोः ॥ ५६९ ॥
</details>

<details><summary>मूलम्</summary>

ज्ञानाज्ञानमयस्त्वात्मा कथं भवितुमर्हति ।  
परस्परविरुद्धत्वात्तेजस्तिमिरवत्तयोः ॥ ५६९ ॥
</details>

<details open><summary>विश्वास-प्रस्तुतिः</summary>

सामानाधिकरण्यं वा संयोगो वा समाश्रयः ।  
तमःप्रकाशवज्ज्ञानाज्ञानयोर्न हि सिध्यति ॥ ५७० ॥
</details>

<details><summary>मूलम्</summary>

सामानाधिकरण्यं वा संयोगो वा समाश्रयः ।  
तमःप्रकाशवज्ज्ञानाज्ञानयोर्न हि सिध्यति ॥ ५७० ॥
</details>

<details open><summary>विश्वास-प्रस्तुतिः</summary>

अज्ञानमपि विज्ञानं बुद्धिर्वापि च तद्गुणाः ।  
सुषुप्तौ नोपलभ्यन्ते यत्किञ्चिदपि वापरम् ॥ ५७१ ॥
</details>

<details><summary>मूलम्</summary>

अज्ञानमपि विज्ञानं बुद्धिर्वापि च तद्गुणाः ।  
सुषुप्तौ नोपलभ्यन्ते यत्किञ्चिदपि वापरम् ॥ ५७१ ॥
</details>

<details open><summary>विश्वास-प्रस्तुतिः</summary>

मात्रादिलक्षणं किं नु शून्यमेवोपलभ्यते ।  
सुषुप्तौ नान्यदस्त्येव नाहमप्यासमित्यनु ॥ ५७२ ॥
</details>

<details><summary>मूलम्</summary>

मात्रादिलक्षणं किं नु शून्यमेवोपलभ्यते ।  
सुषुप्तौ नान्यदस्त्येव नाहमप्यासमित्यनु ॥ ५७२ ॥
</details>

<details open><summary>विश्वास-प्रस्तुतिः</summary>

सुप्तोत्थितजनैः सर्वैः शून्यमेवानुस्मर्यते ।  
यत्ततः शून्यमेवात्मा न ज्ञानाज्ञानलक्षणः ॥ ५७३ ॥
</details>

<details><summary>मूलम्</summary>

सुप्तोत्थितजनैः सर्वैः शून्यमेवानुस्मर्यते ।  
यत्ततः शून्यमेवात्मा न ज्ञानाज्ञानलक्षणः ॥ ५७३ ॥
</details>

<details open><summary>विश्वास-प्रस्तुतिः</summary>

वेदेनाप्यसदेवेदमग्र आसीदिति स्फुटम् ।  
निरुच्यते यतस्तस्माच्छून्यस्यैवात्मता मता ॥ ५७४ ॥
</details>

<details><summary>मूलम्</summary>

वेदेनाप्यसदेवेदमग्र आसीदिति स्फुटम् ।  
निरुच्यते यतस्तस्माच्छून्यस्यैवात्मता मता ॥ ५७४ ॥
</details>

<details open><summary>विश्वास-प्रस्तुतिः</summary>

असन्नेव घटः पूर्वं जायमानः प्रदृश्यते ।  
न हि कुम्भः पुरैवान्तः स्थित्वोदेति बहिर्मुखः ॥ ५७५ ॥
</details>

<details><summary>मूलम्</summary>

असन्नेव घटः पूर्वं जायमानः प्रदृश्यते ।  
न हि कुम्भः पुरैवान्तः स्थित्वोदेति बहिर्मुखः ॥ ५७५ ॥
</details>

<details open><summary>विश्वास-प्रस्तुतिः</summary>

यत्तस्मादसतः सर्वं सदिदं समजायत ।  
ततः सर्वात्मना शून्यस्यैवात्मत्वं समर्हति ॥ ५७६ ॥
</details>

<details><summary>मूलम्</summary>

यत्तस्मादसतः सर्वं सदिदं समजायत ।  
ततः सर्वात्मना शून्यस्यैवात्मत्वं समर्हति ॥ ५७६ ॥
</details>

<details open><summary>विश्वास-प्रस्तुतिः</summary>

इत्येवं पण्डितम्मन्यैः परस्परविरोधिभिः ।  
तत्तन्मतानुरूपाल्पश्रुतियुक्त्यनुभूतिभिः ॥ ५७७ ॥
</details>

<details><summary>मूलम्</summary>

इत्येवं पण्डितम्मन्यैः परस्परविरोधिभिः ।  
तत्तन्मतानुरूपाल्पश्रुतियुक्त्यनुभूतिभिः ॥ ५७७ ॥
</details>

<details open><summary>विश्वास-प्रस्तुतिः</summary>

निर्णीतमतजातानि खण्डितान्येव पण्डितैः ।  
श्रुतिभिश्चाप्यनुभवैर्बाधकैः प्रतिवादिनाम् ॥ ५७८ ॥
</details>

<details><summary>मूलम्</summary>

निर्णीतमतजातानि खण्डितान्येव पण्डितैः ।  
श्रुतिभिश्चाप्यनुभवैर्बाधकैः प्रतिवादिनाम् ॥ ५७८ ॥
</details>

<details open><summary>विश्वास-प्रस्तुतिः</summary>

यतस्तस्मात्तु पुत्रादेः शून्यान्तस्य विशेषतः ।  
सुसाधितमनात्मत्वं श्रुतियुक्त्यनुभूतिभिः ॥ ५७९ ॥
</details>

<details><summary>मूलम्</summary>

यतस्तस्मात्तु पुत्रादेः शून्यान्तस्य विशेषतः ।  
सुसाधितमनात्मत्वं श्रुतियुक्त्यनुभूतिभिः ॥ ५७९ ॥
</details>

<details open><summary>विश्वास-प्रस्तुतिः</summary>

न हि प्रमाणान्तरबाधितस्य  
याथार्थ्यमङ्गीक्रियते महद्भिः ।  
पुत्रादिशून्यान्तमनात्मतत्त्व -  
मित्येव विस्पष्टमतः सुजातम् ॥ ५८० ॥
</details>

<details><summary>मूलम्</summary>

न हि प्रमाणान्तरबाधितस्य  
याथार्थ्यमङ्गीक्रियते महद्भिः ।  
पुत्रादिशून्यान्तमनात्मतत्त्व -  
मित्येव विस्पष्टमतः सुजातम् ॥ ५८० ॥
</details>

<details open><summary>विश्वास-प्रस्तुतिः</summary>

शिष्यः -

सुषुप्तिकाले सकले विलीने  
शून्यं विना नान्यदिहोपलभ्यते ।  
शून्यं त्वनात्मा न ततः परः को -  
ऽप्यात्माभिधानस्त्वनुभूयतेऽर्थः ॥ ५८१ ॥
</details>

<details><summary>मूलम्</summary>

शिष्यः -

सुषुप्तिकाले सकले विलीने  
शून्यं विना नान्यदिहोपलभ्यते ।  
शून्यं त्वनात्मा न ततः परः को -  
ऽप्यात्माभिधानस्त्वनुभूयतेऽर्थः ॥ ५८१ ॥
</details>

<details open><summary>विश्वास-प्रस्तुतिः</summary>

यद्यस्ति चात्मा किमु नोपलभ्यते  
सुप्तौ यथा तिष्ठति किं प्रमाणम् ।  
किंलक्षणोऽसौ स कथं न बाध्यते  
प्रबाध्यमानेष्वहमादिषु स्वयम् ॥ ५८२ ॥
</details>

<details><summary>मूलम्</summary>

यद्यस्ति चात्मा किमु नोपलभ्यते  
सुप्तौ यथा तिष्ठति किं प्रमाणम् ।  
किंलक्षणोऽसौ स कथं न बाध्यते  
प्रबाध्यमानेष्वहमादिषु स्वयम् ॥ ५८२ ॥
</details>

<details open><summary>विश्वास-प्रस्तुतिः</summary>

एतत्संशयजातं मे हृदयग्रन्थिलक्षणम् ।  
छिन्धि युक्तिमहाखड्गधारया कृपया गुरो ॥ ५८३ ॥
</details>

<details><summary>मूलम्</summary>

एतत्संशयजातं मे हृदयग्रन्थिलक्षणम् ।  
छिन्धि युक्तिमहाखड्गधारया कृपया गुरो ॥ ५८३ ॥
</details>

<details open><summary>विश्वास-प्रस्तुतिः</summary>

श्रीगुरुः -

अतिसूक्ष्मतरः प्रश्नस्तवायं सदृशो मतः ।  
सूक्ष्मार्थदर्शनं सूक्ष्मबुद्धिष्वेव प्रदृश्यते ॥ ५८४ ॥
</details>

<details><summary>मूलम्</summary>

श्रीगुरुः -

अतिसूक्ष्मतरः प्रश्नस्तवायं सदृशो मतः ।  
सूक्ष्मार्थदर्शनं सूक्ष्मबुद्धिष्वेव प्रदृश्यते ॥ ५८४ ॥
</details>

<details open><summary>विश्वास-प्रस्तुतिः</summary>

शृणु वक्ष्यामि सकलं यद्यत्पृष्टं त्वयाधुना ।  
रहस्यं परमं सूक्ष्मं ज्ञातव्यं च मुमुक्षुभिः ॥ ५८५ ॥
</details>

<details><summary>मूलम्</summary>

शृणु वक्ष्यामि सकलं यद्यत्पृष्टं त्वयाधुना ।  
रहस्यं परमं सूक्ष्मं ज्ञातव्यं च मुमुक्षुभिः ॥ ५८५ ॥
</details>

<details open><summary>विश्वास-प्रस्तुतिः</summary>

बुद्ध्यादि सकलं सुप्तावनुलीनं स्वकारणे ।  
अव्यक्ते वटवद्बीजे तिष्ठत्यविकृतात्मना ॥ ५८६ ॥
</details>

<details><summary>मूलम्</summary>

बुद्ध्यादि सकलं सुप्तावनुलीनं स्वकारणे ।  
अव्यक्ते वटवद्बीजे तिष्ठत्यविकृतात्मना ॥ ५८६ ॥
</details>

<details open><summary>विश्वास-प्रस्तुतिः</summary>

तिष्ठत्येव स्वरूपेण न तु शून्यायते जगत् ।  
क्वचिदङ्कुररूपेण क्वचिद्बीजात्मना वटः ।  
कार्यकारणरूपेण यथा तिष्ठत्यदस्तथा ॥ ५८७ ॥
</details>

<details><summary>मूलम्</summary>

तिष्ठत्येव स्वरूपेण न तु शून्यायते जगत् ।  
क्वचिदङ्कुररूपेण क्वचिद्बीजात्मना वटः ।  
कार्यकारणरूपेण यथा तिष्ठत्यदस्तथा ॥ ५८७ ॥
</details>

<details open><summary>विश्वास-प्रस्तुतिः</summary>

अव्याकृतात्मनावस्थां जगतो वदति श्रुतिः ।  
सुषुप्त्यादिषु तद्भेदं तर्ह्यव्याकृतमित्यसौ ॥ ५८८ ॥
</details>

<details><summary>मूलम्</summary>

अव्याकृतात्मनावस्थां जगतो वदति श्रुतिः ।  
सुषुप्त्यादिषु तद्भेदं तर्ह्यव्याकृतमित्यसौ ॥ ५८८ ॥
</details>

<details open><summary>विश्वास-प्रस्तुतिः</summary>

इममर्थमविज्ञाय निर्णीतं श्रुतियुक्तिभिः ।  
जगतो दर्शनं शून्यमिति प्राहुरतद्विदः ॥ ५८९ ॥
</details>

<details><summary>मूलम्</summary>

इममर्थमविज्ञाय निर्णीतं श्रुतियुक्तिभिः ।  
जगतो दर्शनं शून्यमिति प्राहुरतद्विदः ॥ ५८९ ॥
</details>

<details open><summary>विश्वास-प्रस्तुतिः</summary>

नासतः सत उत्पत्तिः श्रूयते न च दृश्यते ।  
उदेति नरशृङ्गात्किं खपुष्पात्किं भविष्यति ॥ ५९० ॥
</details>

<details><summary>मूलम्</summary>

नासतः सत उत्पत्तिः श्रूयते न च दृश्यते ।  
उदेति नरशृङ्गात्किं खपुष्पात्किं भविष्यति ॥ ५९० ॥
</details>

<details open><summary>विश्वास-प्रस्तुतिः</summary>

प्रभवति न हि कुम्भोऽविद्यमानो मृदश्चे -  
त्प्रभवतु सिकताया वाथवा वारिणो वा ।  
न हि भवति च ताभ्यां सर्वथा क्वापि तस्मा -  
द्यत उदयति योऽर्थोऽस्त्यत्र तस्य स्वभावः ॥ ५९१ ॥
</details>

<details><summary>मूलम्</summary>

प्रभवति न हि कुम्भोऽविद्यमानो मृदश्चे -  
त्प्रभवतु सिकताया वाथवा वारिणो वा ।  
न हि भवति च ताभ्यां सर्वथा क्वापि तस्मा -  
द्यत उदयति योऽर्थोऽस्त्यत्र तस्य स्वभावः ॥ ५९१ ॥
</details>

<details open><summary>विश्वास-प्रस्तुतिः</summary>

अन्यथा विपरीतं स्यात्कार्यकारणलक्षणम् ।  
नियतं सर्वशास्त्रेषु सर्वलोकेषु सर्वतः ॥ ५९२ ॥
</details>

<details><summary>मूलम्</summary>

अन्यथा विपरीतं स्यात्कार्यकारणलक्षणम् ।  
नियतं सर्वशास्त्रेषु सर्वलोकेषु सर्वतः ॥ ५९२ ॥
</details>

<details open><summary>विश्वास-प्रस्तुतिः</summary>

कथमसतः सज्जायेतेति श्रुत्या निषिध्यते तस्मात् ।  
असतः सज्जननं नो घटते मिथ्यैव शून्यशब्दार्थः ॥ ५९३ ॥
</details>

<details><summary>मूलम्</summary>

कथमसतः सज्जायेतेति श्रुत्या निषिध्यते तस्मात् ।  
असतः सज्जननं नो घटते मिथ्यैव शून्यशब्दार्थः ॥ ५९३ ॥
</details>

<details open><summary>विश्वास-प्रस्तुतिः</summary>

अव्यक्तशब्दिते प्राज्ञे सत्यात्मन्यत्र जाग्रति ।  
कथं सिध्यति शून्यत्वं तस्य भ्रान्तिशिरोमणे ॥ ५९४ ॥
</details>

<details><summary>मूलम्</summary>

अव्यक्तशब्दिते प्राज्ञे सत्यात्मन्यत्र जाग्रति ।  
कथं सिध्यति शून्यत्वं तस्य भ्रान्तिशिरोमणे ॥ ५९४ ॥
</details>

<details open><summary>विश्वास-प्रस्तुतिः</summary>

सुषुप्तौ शून्यमेवेति केन पुंसा तवेरितम् ।  
हेतुनानुमितं केन कथं ज्ञातं त्वयोच्यताम् ॥ ५९५ ॥
</details>

<details><summary>मूलम्</summary>

सुषुप्तौ शून्यमेवेति केन पुंसा तवेरितम् ।  
हेतुनानुमितं केन कथं ज्ञातं त्वयोच्यताम् ॥ ५९५ ॥
</details>

<details open><summary>विश्वास-प्रस्तुतिः</summary>

इति पृष्टो मूढतमो वदिष्यति किमुत्तरम् ।  
नैवानुरूपकं लिङ्गं वक्ता वा नास्ति कश्चन ।  
सुषुप्तिस्थितशून्यस्य बोद्धा कोऽन्वात्मनः परः ॥ ५९६ ॥
</details>

<details><summary>मूलम्</summary>

इति पृष्टो मूढतमो वदिष्यति किमुत्तरम् ।  
नैवानुरूपकं लिङ्गं वक्ता वा नास्ति कश्चन ।  
सुषुप्तिस्थितशून्यस्य बोद्धा कोऽन्वात्मनः परः ॥ ५९६ ॥
</details>

<details open><summary>विश्वास-प्रस्तुतिः</summary>

स्वेनानुभूतं स्वयमेव वक्ति  
स्वसुप्तिकाले स्थितशून्यभावम् ।  
तत्र स्वसत्तामनवेक्ष्य मूढः  
स्वस्यापि शून्यत्वमयं ब्रवीति ॥ ५९७ ॥
</details>

<details><summary>मूलम्</summary>

स्वेनानुभूतं स्वयमेव वक्ति  
स्वसुप्तिकाले स्थितशून्यभावम् ।  
तत्र स्वसत्तामनवेक्ष्य मूढः  
स्वस्यापि शून्यत्वमयं ब्रवीति ॥ ५९७ ॥
</details>

<details open><summary>विश्वास-प्रस्तुतिः</summary>

अवेद्यमानः स्वयमन्यलोकैः  
सौषुप्तिकं धर्ममवैति साक्षात् ।  
बुद्ध्याद्यभावस्य च योऽत्र बोद्धा  
स एष आत्मा खलु निर्विकारः ॥ ५९८ ॥
</details>

<details><summary>मूलम्</summary>

अवेद्यमानः स्वयमन्यलोकैः  
सौषुप्तिकं धर्ममवैति साक्षात् ।  
बुद्ध्याद्यभावस्य च योऽत्र बोद्धा  
स एष आत्मा खलु निर्विकारः ॥ ५९८ ॥
</details>

<details open><summary>विश्वास-प्रस्तुतिः</summary>

यस्येदं सकलं विभाति महसा तस्य स्वयञ्ज्योतिषः  
सूर्यस्येव किमस्ति भासकमिह प्रज्ञादि सर्वं जडम् ।  
न ह्यर्कस्य विभासकं क्षितितले दृष्टं तथैवात्मनो  
नान्यः कोऽप्यनुभासकोऽनुभविता नातः परः कश्चन ॥ ५९९ ॥
</details>

<details><summary>मूलम्</summary>

यस्येदं सकलं विभाति महसा तस्य स्वयञ्ज्योतिषः  
सूर्यस्येव किमस्ति भासकमिह प्रज्ञादि सर्वं जडम् ।  
न ह्यर्कस्य विभासकं क्षितितले दृष्टं तथैवात्मनो  
नान्यः कोऽप्यनुभासकोऽनुभविता नातः परः कश्चन ॥ ५९९ ॥
</details>

<details open><summary>विश्वास-प्रस्तुतिः</summary>

येनानुभूयते सर्वं जाग्रत्स्वप्नसुषुप्तिषु ।  
विज्ञातारमिमं को नु कथं वेदितुमर्हति ॥ ६०० ॥
</details>

<details><summary>मूलम्</summary>

येनानुभूयते सर्वं जाग्रत्स्वप्नसुषुप्तिषु ।  
विज्ञातारमिमं को नु कथं वेदितुमर्हति ॥ ६०० ॥
</details>

<details open><summary>विश्वास-प्रस्तुतिः</summary>

सर्वस्य दाहको वह्निर्वह्नेर्नान्योऽस्ति दाहकः ।  
यथा तथात्मनो ज्ञातुर्ज्ञाता कोऽपि न दृश्यते ॥ ६०१ ॥
</details>

<details><summary>मूलम्</summary>

सर्वस्य दाहको वह्निर्वह्नेर्नान्योऽस्ति दाहकः ।  
यथा तथात्मनो ज्ञातुर्ज्ञाता कोऽपि न दृश्यते ॥ ६०१ ॥
</details>

<details open><summary>विश्वास-प्रस्तुतिः</summary>

उपलभ्येत केनायं ह्युपलब्धा स्वयं ततः ।  
उपलब्ध्यन्तराभावान्नायमात्मोपलभ्यते ॥ ६०२ ॥
</details>

<details><summary>मूलम्</summary>

उपलभ्येत केनायं ह्युपलब्धा स्वयं ततः ।  
उपलब्ध्यन्तराभावान्नायमात्मोपलभ्यते ॥ ६०२ ॥
</details>

<details open><summary>विश्वास-प्रस्तुतिः</summary>

बुद्ध्यादिवेद्यविलयादयमेक एव  
सुप्तौ न पश्यति शृणोति न वेत्ति किञ्चित् ।  
सौषुप्तिकस्य तमसः स्वयमेव साक्षी  
भूत्वात्र तिष्ठति सुखेन च निर्विकल्पः ॥ ६०३ ॥
</details>

<details><summary>मूलम्</summary>

बुद्ध्यादिवेद्यविलयादयमेक एव  
सुप्तौ न पश्यति शृणोति न वेत्ति किञ्चित् ।  
सौषुप्तिकस्य तमसः स्वयमेव साक्षी  
भूत्वात्र तिष्ठति सुखेन च निर्विकल्पः ॥ ६०३ ॥
</details>

<details open><summary>विश्वास-प्रस्तुतिः</summary>

सुषुप्तावात्मसद्भावे प्रमाणं पण्डितोत्तमाः ।  
विदुः स्वप्रत्यभिज्ञानमाबालवृद्धसम्मतम् ॥ ६०४ ॥
</details>

<details><summary>मूलम्</summary>

सुषुप्तावात्मसद्भावे प्रमाणं पण्डितोत्तमाः ।  
विदुः स्वप्रत्यभिज्ञानमाबालवृद्धसम्मतम् ॥ ६०४ ॥
</details>

<details open><summary>विश्वास-प्रस्तुतिः</summary>

प्रत्यभिज्ञायमानत्वाल्लिङ्गमात्रानुमापकम् ।  
स्मर्यमाणस्य सद्भावः सुखमस्वाप्समित्ययम् ॥ ६०५ ॥
</details>

<details><summary>मूलम्</summary>

प्रत्यभिज्ञायमानत्वाल्लिङ्गमात्रानुमापकम् ।  
स्मर्यमाणस्य सद्भावः सुखमस्वाप्समित्ययम् ॥ ६०५ ॥
</details>

<details open><summary>विश्वास-प्रस्तुतिः</summary>

पुरानुभूतो नो चेत्तु स्मृतेरनुदयो भवेत् ।  
इत्यादितर्कयुक्तिश्च सद्भावे मानमात्मनः ॥ ६०६ ॥
</details>

<details><summary>मूलम्</summary>

पुरानुभूतो नो चेत्तु स्मृतेरनुदयो भवेत् ।  
इत्यादितर्कयुक्तिश्च सद्भावे मानमात्मनः ॥ ६०६ ॥
</details>

<details open><summary>विश्वास-प्रस्तुतिः</summary>

यत्रात्मनोऽकामयितृत्वबुद्धिः  
स्वप्नानपेक्षापि च तत्सुषुप्तम् ।  
इत्यात्मसद्भाव उदीर्यतेऽत्र  
श्रुत्यापि तस्माच्छ्रुतिरत्र मानम् ॥ ६०७ ॥
</details>

<details><summary>मूलम्</summary>

यत्रात्मनोऽकामयितृत्वबुद्धिः  
स्वप्नानपेक्षापि च तत्सुषुप्तम् ।  
इत्यात्मसद्भाव उदीर्यतेऽत्र  
श्रुत्यापि तस्माच्छ्रुतिरत्र मानम् ॥ ६०७ ॥
</details>

<details open><summary>विश्वास-प्रस्तुतिः</summary>

अकामयितृता स्वप्नाद्दर्शनं घटते कथम् ।  
अविद्यमानस्य तत आत्मास्तित्वं प्रतीयते ॥ ६०८ ॥
</details>

<details><summary>मूलम्</summary>

अकामयितृता स्वप्नाद्दर्शनं घटते कथम् ।  
अविद्यमानस्य तत आत्मास्तित्वं प्रतीयते ॥ ६०८ ॥
</details>

<details open><summary>विश्वास-प्रस्तुतिः</summary>

एतैः प्रमाणैरस्तीति ज्ञातः साक्षितया बुधैः ।  
आत्मायं केवलः शुद्धः सच्चिदानन्दलक्षणः ॥ ६०९ ॥
</details>

<details><summary>मूलम्</summary>

एतैः प्रमाणैरस्तीति ज्ञातः साक्षितया बुधैः ।  
आत्मायं केवलः शुद्धः सच्चिदानन्दलक्षणः ॥ ६०९ ॥
</details>

<details open><summary>विश्वास-प्रस्तुतिः</summary>

सत्त्वचित्त्वानन्दतादिलक्षणं प्रत्यगात्मनः ।  
कालत्रयेऽप्यबाध्यत्वं सत्यं नित्यस्वरूपतः ॥ ६१० ॥
</details>

<details><summary>मूलम्</summary>

सत्त्वचित्त्वानन्दतादिलक्षणं प्रत्यगात्मनः ।  
कालत्रयेऽप्यबाध्यत्वं सत्यं नित्यस्वरूपतः ॥ ६१० ॥
</details>

<details open><summary>विश्वास-प्रस्तुतिः</summary>

शुद्धचैतन्यरूपत्वं चित्त्वं ज्ञानस्वरूपतः ।  
अखण्डसुखरूपत्वादानन्दत्वमितीर्यते ॥ ६११ ॥
</details>

<details><summary>मूलम्</summary>

शुद्धचैतन्यरूपत्वं चित्त्वं ज्ञानस्वरूपतः ।  
अखण्डसुखरूपत्वादानन्दत्वमितीर्यते ॥ ६११ ॥
</details>

<details open><summary>विश्वास-प्रस्तुतिः</summary>

अनुस्यूतात्मनः सत्ता जाग्रत्स्वप्नसुषुप्तिषु ।  
अहमस्मीत्यतो नित्यो भवत्यात्मायमव्ययः ॥ ६१२ ॥
</details>

<details><summary>मूलम्</summary>

अनुस्यूतात्मनः सत्ता जाग्रत्स्वप्नसुषुप्तिषु ।  
अहमस्मीत्यतो नित्यो भवत्यात्मायमव्ययः ॥ ६१२ ॥
</details>

<details open><summary>विश्वास-प्रस्तुतिः</summary>

सर्वदाप्यासमित्येवाभिन्नप्रत्यय ईक्ष्यते ।  
कदापि नासमित्यस्मादात्मनो नित्यता मता ॥ ६१३ ॥
</details>

<details><summary>मूलम्</summary>

सर्वदाप्यासमित्येवाभिन्नप्रत्यय ईक्ष्यते ।  
कदापि नासमित्यस्मादात्मनो नित्यता मता ॥ ६१३ ॥
</details>

<details open><summary>विश्वास-प्रस्तुतिः</summary>

आयातासु गतासु शैशवमुखावस्थासु जाग्रन्मुखा -  
स्वन्यास्वप्यखिलासु वृत्तिषु धियो दुष्टास्वदुष्टास्वपि ।  
गङ्गाभङ्गपरम्परासु जलवत्सत्तानुवृत्तात्मन -  
स्तिष्ठत्येव सदा स्थिराहमहमित्येकात्मता साक्षिणः ॥ ६१४ ॥
</details>

<details><summary>मूलम्</summary>

आयातासु गतासु शैशवमुखावस्थासु जाग्रन्मुखा -  
स्वन्यास्वप्यखिलासु वृत्तिषु धियो दुष्टास्वदुष्टास्वपि ।  
गङ्गाभङ्गपरम्परासु जलवत्सत्तानुवृत्तात्मन -  
स्तिष्ठत्येव सदा स्थिराहमहमित्येकात्मता साक्षिणः ॥ ६१४ ॥
</details>

<details open><summary>विश्वास-प्रस्तुतिः</summary>

प्रतिपदमहमादयो विभिन्नाः  
क्षणपरिणामितया विकारिणस्ते ।  
न परिणतिरमुष्य निष्कलत्वा -  
दयमविकार्यत एव नित्य आत्मा ॥ ६१५ ॥
</details>

<details><summary>मूलम्</summary>

प्रतिपदमहमादयो विभिन्नाः  
क्षणपरिणामितया विकारिणस्ते ।  
न परिणतिरमुष्य निष्कलत्वा -  
दयमविकार्यत एव नित्य आत्मा ॥ ६१५ ॥
</details>

<details open><summary>विश्वास-प्रस्तुतिः</summary>

यः स्वप्नमद्राक्षमहं सुखं यो -  
ऽस्वाप्सं स एवास्म्यथ जागरूकः ।  
इत्येवमच्छिन्नतयानुभूयते  
सत्तात्मनो नास्ति हि संशयोऽत्र ॥ ६१६ ॥
</details>

<details><summary>मूलम्</summary>

यः स्वप्नमद्राक्षमहं सुखं यो -  
ऽस्वाप्सं स एवास्म्यथ जागरूकः ।  
इत्येवमच्छिन्नतयानुभूयते  
सत्तात्मनो नास्ति हि संशयोऽत्र ॥ ६१६ ॥
</details>

<details open><summary>विश्वास-प्रस्तुतिः</summary>

श्रुत्युक्ताः षोडशकलाश्चिदाभासस्य नात्मनः ।  
निष्कलत्वान्नास्य लयस्तस्मान्नित्यत्वमात्मनः ॥ ६१७ ॥
</details>

<details><summary>मूलम्</summary>

श्रुत्युक्ताः षोडशकलाश्चिदाभासस्य नात्मनः ।  
निष्कलत्वान्नास्य लयस्तस्मान्नित्यत्वमात्मनः ॥ ६१७ ॥
</details>

<details open><summary>विश्वास-प्रस्तुतिः</summary>

जडप्रकाशकः सूर्यः प्रकाशात्मैव नो जडः ।  
बुद्ध्यादिभासकस्तस्माच्चित्स्वरूपस्तथा मतः ॥ ६१८ ॥
</details>

<details><summary>मूलम्</summary>

जडप्रकाशकः सूर्यः प्रकाशात्मैव नो जडः ।  
बुद्ध्यादिभासकस्तस्माच्चित्स्वरूपस्तथा मतः ॥ ६१८ ॥
</details>

<details open><summary>विश्वास-प्रस्तुतिः</summary>

कुड्यादेस्तु जडस्य नैव घटते भानं स्वतः सर्वदा  
सूर्यादिप्रभया विना क्वचिदपि प्रत्यक्षमेतत्तथा ।  
बुद्ध्यादेरपि न स्वतोऽस्त्यणुरपि स्फूर्तिर्विनैवात्मना  
सोऽयं केवलचिन्मयश्रुतिमतो भानुर्यथा रुङ्मयः ॥ ६१९ ॥
</details>

<details><summary>मूलम्</summary>

कुड्यादेस्तु जडस्य नैव घटते भानं स्वतः सर्वदा  
सूर्यादिप्रभया विना क्वचिदपि प्रत्यक्षमेतत्तथा ।  
बुद्ध्यादेरपि न स्वतोऽस्त्यणुरपि स्फूर्तिर्विनैवात्मना  
सोऽयं केवलचिन्मयश्रुतिमतो भानुर्यथा रुङ्मयः ॥ ६१९ ॥
</details>

<details open><summary>विश्वास-प्रस्तुतिः</summary>

स्वभासने वान्यपदार्थभासने  
नार्कः प्रकाशान्तरमीषदिच्छति ।  
स्वबोधने वाप्यहमादिबोधने  
तथैव चिद्धातुरयं परात्मा ॥ ६२० ॥
</details>

<details><summary>मूलम्</summary>

स्वभासने वान्यपदार्थभासने  
नार्कः प्रकाशान्तरमीषदिच्छति ।  
स्वबोधने वाप्यहमादिबोधने  
तथैव चिद्धातुरयं परात्मा ॥ ६२० ॥
</details>

<details open><summary>विश्वास-प्रस्तुतिः</summary>

अन्यप्रकाशं न किमप्यपेक्ष्य  
यतोऽयमाभाति निजात्मनैव ।  
ततः स्वयञ्ज्योतिरयं चिदात्मा  
न ह्यात्मभाने परदीप्त्यपेक्षा ॥ ६२१ ॥
</details>

<details><summary>मूलम्</summary>

अन्यप्रकाशं न किमप्यपेक्ष्य  
यतोऽयमाभाति निजात्मनैव ।  
ततः स्वयञ्ज्योतिरयं चिदात्मा  
न ह्यात्मभाने परदीप्त्यपेक्षा ॥ ६२१ ॥
</details>

<details open><summary>विश्वास-प्रस्तुतिः</summary>

यं न प्रकाशयति किञ्चिदिनोऽपि चन्द्रः  
नो विद्युतः किमुत वह्निरयं मिताभः ।  
यं भान्तमेतमनुभाति जगत्समस्तं  
सोऽयं स्वयं स्फुरति सर्वदशासु चात्मा ॥ ६२२ ॥
</details>

<details><summary>मूलम्</summary>

यं न प्रकाशयति किञ्चिदिनोऽपि चन्द्रः  
नो विद्युतः किमुत वह्निरयं मिताभः ।  
यं भान्तमेतमनुभाति जगत्समस्तं  
सोऽयं स्वयं स्फुरति सर्वदशासु चात्मा ॥ ६२२ ॥
</details>

<details open><summary>विश्वास-प्रस्तुतिः</summary>

आत्मनः सुखरूपत्वादानन्दत्वं स्वलक्षणम् ।  
परप्रेमास्पदत्वेन सुखरूपत्वमात्मनः ॥ ६२३ ॥
</details>

<details><summary>मूलम्</summary>

आत्मनः सुखरूपत्वादानन्दत्वं स्वलक्षणम् ।  
परप्रेमास्पदत्वेन सुखरूपत्वमात्मनः ॥ ६२३ ॥
</details>

<details open><summary>विश्वास-प्रस्तुतिः</summary>

सुखहेतुषु सर्वेषां प्रीतिः सावधिरीक्ष्यते ।  
कदापि नावधिः प्रीतेः स्वात्मनि प्राणिनां क्वचित् ॥ ६२४ ॥
</details>

<details><summary>मूलम्</summary>

सुखहेतुषु सर्वेषां प्रीतिः सावधिरीक्ष्यते ।  
कदापि नावधिः प्रीतेः स्वात्मनि प्राणिनां क्वचित् ॥ ६२४ ॥
</details>

<details open><summary>विश्वास-प्रस्तुतिः</summary>

क्षीणेन्द्रियस्य जीर्णस्य सम्प्राप्तोत्क्रमणस्य वा ।  
अस्ति जीवितुमेवाशा स्वात्मा प्रियतमो यतः ॥ ६२५ ॥
</details>

<details><summary>मूलम्</summary>

क्षीणेन्द्रियस्य जीर्णस्य सम्प्राप्तोत्क्रमणस्य वा ।  
अस्ति जीवितुमेवाशा स्वात्मा प्रियतमो यतः ॥ ६२५ ॥
</details>

<details open><summary>विश्वास-प्रस्तुतिः</summary>

आत्मातः परमप्रेमास्पदः सर्वशरीरिणाम् ।  
यस्य शेषतया सर्वमुपादेयत्वमृच्छति ॥ ६२६ ॥
</details>

<details><summary>मूलम्</summary>

आत्मातः परमप्रेमास्पदः सर्वशरीरिणाम् ।  
यस्य शेषतया सर्वमुपादेयत्वमृच्छति ॥ ६२६ ॥
</details>

<details open><summary>विश्वास-प्रस्तुतिः</summary>

एष एव प्रियतमः पुत्रादपि धनादपि ।  
अन्यस्मादपि सर्वस्मादात्मायं परमान्तरः ॥ ६२७ ॥
</details>

<details><summary>मूलम्</summary>

एष एव प्रियतमः पुत्रादपि धनादपि ।  
अन्यस्मादपि सर्वस्मादात्मायं परमान्तरः ॥ ६२७ ॥
</details>

<details open><summary>विश्वास-प्रस्तुतिः</summary>

प्रियत्वेन मतं यत्तु तत्सदा नाप्रियं नृणाम् ।  
विपत्तावपि सम्पत्तौ यथात्मा न तथापरः ॥ ६२८ ॥
</details>

<details><summary>मूलम्</summary>

प्रियत्वेन मतं यत्तु तत्सदा नाप्रियं नृणाम् ।  
विपत्तावपि सम्पत्तौ यथात्मा न तथापरः ॥ ६२८ ॥
</details>

<details open><summary>विश्वास-प्रस्तुतिः</summary>

आत्मा खलु प्रियतमोऽसुभृतां यदर्था  
भार्यात्मजाप्तगृहवित्तमुखाः पदार्थाः ।  
वाणिज्यकर्षणगवावनराजसेवा -  
भैषज्यकप्रभृतयो विविधाः क्रियाश्च ॥ ६२९ ॥
</details>

<details><summary>मूलम्</summary>

आत्मा खलु प्रियतमोऽसुभृतां यदर्था  
भार्यात्मजाप्तगृहवित्तमुखाः पदार्थाः ।  
वाणिज्यकर्षणगवावनराजसेवा -  
भैषज्यकप्रभृतयो विविधाः क्रियाश्च ॥ ६२९ ॥
</details>

<details open><summary>विश्वास-प्रस्तुतिः</summary>

प्रवृत्तिश्च निवृत्तिश्च यच्च यावच्च चेष्टितम् ।  
आत्मार्थमेव नान्यार्थं नातः प्रियतमः परः ॥ ६३० ॥
</details>

<details><summary>मूलम्</summary>

प्रवृत्तिश्च निवृत्तिश्च यच्च यावच्च चेष्टितम् ।  
आत्मार्थमेव नान्यार्थं नातः प्रियतमः परः ॥ ६३० ॥
</details>

<details open><summary>विश्वास-प्रस्तुतिः</summary>

तस्मादात्मा केवलानन्दरूपो  
यः सर्वस्माद्वस्तुनः प्रेष्ठ उक्तः ।  
यो वा अस्मान्मन्यतेऽन्यं प्रियं यं  
सोऽयं तस्माच्छोकमेवानुभुङ्क्ते ॥ ६३१ ॥
</details>

<details><summary>मूलम्</summary>

तस्मादात्मा केवलानन्दरूपो  
यः सर्वस्माद्वस्तुनः प्रेष्ठ उक्तः ।  
यो वा अस्मान्मन्यतेऽन्यं प्रियं यं  
सोऽयं तस्माच्छोकमेवानुभुङ्क्ते ॥ ६३१ ॥
</details>

<details open><summary>विश्वास-प्रस्तुतिः</summary>

शिष्यः -

अपरः क्रियते प्रश्नो मयायं क्षम्यतां प्रभो ।  
अज्ञवागपराधाय कल्पते न महात्मनाम् ॥ ६३२ ॥
</details>

<details><summary>मूलम्</summary>

शिष्यः -

अपरः क्रियते प्रश्नो मयायं क्षम्यतां प्रभो ।  
अज्ञवागपराधाय कल्पते न महात्मनाम् ॥ ६३२ ॥
</details>

<details open><summary>विश्वास-प्रस्तुतिः</summary>

आत्मान्यः सुखमन्यच्च नात्मनः सुखरूपता ।  
आत्मनः सुखमाशास्यं यतते सकलो जनः ॥ ६३३ ॥
</details>

<details><summary>मूलम्</summary>

आत्मान्यः सुखमन्यच्च नात्मनः सुखरूपता ।  
आत्मनः सुखमाशास्यं यतते सकलो जनः ॥ ६३३ ॥
</details>

<details open><summary>विश्वास-प्रस्तुतिः</summary>

आत्मनः सुखरूपत्वे प्रयत्नः किमु देहिनाम् ।  
एष मे संशयः स्वामिन् कृपयैव निरस्यताम् ॥ ६३४ ॥
</details>

<details><summary>मूलम्</summary>

आत्मनः सुखरूपत्वे प्रयत्नः किमु देहिनाम् ।  
एष मे संशयः स्वामिन् कृपयैव निरस्यताम् ॥ ६३४ ॥
</details>

<details open><summary>विश्वास-प्रस्तुतिः</summary>

श्रीगुरुः -

आनन्दरूपमात्मानमज्ञात्वैव पृथग्जनः ।  
बहिःसुखाय यतते न तु कश्चिद्विदन्बुधः ॥ ६३५ ॥
</details>

<details><summary>मूलम्</summary>

श्रीगुरुः -

आनन्दरूपमात्मानमज्ञात्वैव पृथग्जनः ।  
बहिःसुखाय यतते न तु कश्चिद्विदन्बुधः ॥ ६३५ ॥
</details>

<details open><summary>विश्वास-प्रस्तुतिः</summary>

अज्ञात्वैव हि निक्षेपं  
भिक्षामटति दुर्मतिः ।  
स्ववेश्मनि निधिं ज्ञात्वा  
को नु भिक्षामटेत्सुधीः ॥ ६३६ ॥
</details>

<details><summary>मूलम्</summary>

अज्ञात्वैव हि निक्षेपं  
भिक्षामटति दुर्मतिः ।  
स्ववेश्मनि निधिं ज्ञात्वा  
को नु भिक्षामटेत्सुधीः ॥ ६३६ ॥
</details>

<details open><summary>विश्वास-प्रस्तुतिः</summary>

स्थूलं च सूक्ष्मं च वपुः स्वभावतो  
दुःखात्मकं स्वात्मतया गृहीत्वा ।  
विस्मृत्य च स्वं सुखरूपमात्मनो  
दुःखप्रदेभ्यः सुखमज्ञ इच्छति ॥ ६३७ ॥
</details>

<details><summary>मूलम्</summary>

स्थूलं च सूक्ष्मं च वपुः स्वभावतो  
दुःखात्मकं स्वात्मतया गृहीत्वा ।  
विस्मृत्य च स्वं सुखरूपमात्मनो  
दुःखप्रदेभ्यः सुखमज्ञ इच्छति ॥ ६३७ ॥
</details>

<details open><summary>विश्वास-प्रस्तुतिः</summary>

न हि दुःखप्रदं वस्तु सुखं दातुं सर्महति ।  
किं विषं पिबतो जन्तोरमृतत्वं प्रयच्छति ॥ ६३८ ॥
</details>

<details><summary>मूलम्</summary>

न हि दुःखप्रदं वस्तु सुखं दातुं सर्महति ।  
किं विषं पिबतो जन्तोरमृतत्वं प्रयच्छति ॥ ६३८ ॥
</details>

<details open><summary>विश्वास-प्रस्तुतिः</summary>

आत्मान्यः सुखमन्यच्चेत्येवं निश्चित्य पामरः ।  
बहिःसुखाय यतते सत्यमेव न संशयः ॥ ५३९ ॥
</details>

<details><summary>मूलम्</summary>

आत्मान्यः सुखमन्यच्चेत्येवं निश्चित्य पामरः ।  
बहिःसुखाय यतते सत्यमेव न संशयः ॥ ५३९ ॥
</details>

<details open><summary>विश्वास-प्रस्तुतिः</summary>

इष्टस्य वस्तुनो ध्यानदर्शनाद्युपभुक्तिषु ।  
प्रतीयते य आनन्दः सर्वेषामिह देहिनाम् ॥ ६४० ॥
</details>

<details><summary>मूलम्</summary>

इष्टस्य वस्तुनो ध्यानदर्शनाद्युपभुक्तिषु ।  
प्रतीयते य आनन्दः सर्वेषामिह देहिनाम् ॥ ६४० ॥
</details>

<details open><summary>विश्वास-प्रस्तुतिः</summary>

स वस्तुधर्मो नो यस्मान्मनस्येवोपलभ्यते ।  
वस्तुधर्मस्य मनसि कथं स्यादुपलम्भनम् ॥ ६४१ ॥
</details>

<details><summary>मूलम्</summary>

स वस्तुधर्मो नो यस्मान्मनस्येवोपलभ्यते ।  
वस्तुधर्मस्य मनसि कथं स्यादुपलम्भनम् ॥ ६४१ ॥
</details>

<details open><summary>विश्वास-प्रस्तुतिः</summary>

अन्यत्र त्वन्यधर्माणामुपलम्भो न दृश्यते ।  
तस्मान्न वस्तुधर्मोऽयमानन्दस्तु कदाचन ॥ ६४२ ॥
</details>

<details><summary>मूलम्</summary>

अन्यत्र त्वन्यधर्माणामुपलम्भो न दृश्यते ।  
तस्मान्न वस्तुधर्मोऽयमानन्दस्तु कदाचन ॥ ६४२ ॥
</details>

<details open><summary>विश्वास-प्रस्तुतिः</summary>

नाप्येष धर्मो मनसोऽसत्यर्थे तददर्शनात् ।  
असति व्यञ्जके व्यङ्ग्यं नोदेतीति न मन्यताम् ॥ ६४३ ॥
</details>

<details><summary>मूलम्</summary>

नाप्येष धर्मो मनसोऽसत्यर्थे तददर्शनात् ।  
असति व्यञ्जके व्यङ्ग्यं नोदेतीति न मन्यताम् ॥ ६४३ ॥
</details>

<details open><summary>विश्वास-प्रस्तुतिः</summary>

सत्यर्थेऽपि च नोदेति ह्यानन्दस्तूक्तलक्षणः ।  
सत्यपि व्यञ्जके व्यङ्ग्यानुदयो नैव सम्मतः ॥ ६४४ ॥
</details>

<details><summary>मूलम्</summary>

सत्यर्थेऽपि च नोदेति ह्यानन्दस्तूक्तलक्षणः ।  
सत्यपि व्यञ्जके व्यङ्ग्यानुदयो नैव सम्मतः ॥ ६४४ ॥
</details>

<details open><summary>विश्वास-प्रस्तुतिः</summary>

दुरदृष्टादिकं नात्र प्रतिबन्धः प्रकल्प्यताम् ।  
प्रियस्य वस्तुनो लाभे दुरदृष्टं न सिध्यति ॥ ६४५ ॥
</details>

<details><summary>मूलम्</summary>

दुरदृष्टादिकं नात्र प्रतिबन्धः प्रकल्प्यताम् ।  
प्रियस्य वस्तुनो लाभे दुरदृष्टं न सिध्यति ॥ ६४५ ॥
</details>

<details open><summary>विश्वास-प्रस्तुतिः</summary>

तस्मान्न मानसो धर्मो निर्गुणत्वान्न चात्मनः ।  
किं तु पुण्यस्य सान्निध्यादिष्टस्यापि च वस्तुनः ॥ ६४६ ॥
</details>

<details><summary>मूलम्</summary>

तस्मान्न मानसो धर्मो निर्गुणत्वान्न चात्मनः ।  
किं तु पुण्यस्य सान्निध्यादिष्टस्यापि च वस्तुनः ॥ ६४६ ॥
</details>

<details open><summary>विश्वास-प्रस्तुतिः</summary>

सत्त्वप्रधाने चित्तेऽस्मिंस्त्वात्मैव प्रतिबिम्बति ।  
आनन्दलक्षणः स्वच्छे पयसीव सुधाकरः ॥ ६४७ ॥
</details>

<details><summary>मूलम्</summary>

सत्त्वप्रधाने चित्तेऽस्मिंस्त्वात्मैव प्रतिबिम्बति ।  
आनन्दलक्षणः स्वच्छे पयसीव सुधाकरः ॥ ६४७ ॥
</details>

<details open><summary>विश्वास-प्रस्तुतिः</summary>

सोऽयमाभास आनन्दश्चित्ते यः प्रतिबिम्बितः ।  
पुण्योत्कर्षापकर्षाभ्यां भवत्युच्चावचः स्वयम् ॥ ६४८ ॥
</details>

<details><summary>मूलम्</summary>

सोऽयमाभास आनन्दश्चित्ते यः प्रतिबिम्बितः ।  
पुण्योत्कर्षापकर्षाभ्यां भवत्युच्चावचः स्वयम् ॥ ६४८ ॥
</details>

<details open><summary>विश्वास-प्रस्तुतिः</summary>

सार्वभौमादिब्रह्मान्तं श्रुत्या यः प्रतिपादितः ।  
स क्षयिष्णुः सातिशयः प्रक्षीणे कारणे लयम् ॥ ६४९ ॥
</details>

<details><summary>मूलम्</summary>

सार्वभौमादिब्रह्मान्तं श्रुत्या यः प्रतिपादितः ।  
स क्षयिष्णुः सातिशयः प्रक्षीणे कारणे लयम् ॥ ६४९ ॥
</details>

<details open><summary>विश्वास-प्रस्तुतिः</summary>

यात्येष विषयानन्दो यस्तु पुण्यैकसाधनः ।  
ये तु वैषयिकानन्दं भुञ्जते पुण्यकारिणः ॥ ६५० ॥
</details>

<details><summary>मूलम्</summary>

यात्येष विषयानन्दो यस्तु पुण्यैकसाधनः ।  
ये तु वैषयिकानन्दं भुञ्जते पुण्यकारिणः ॥ ६५० ॥
</details>

<details open><summary>विश्वास-प्रस्तुतिः</summary>

दुःखं च भोगकालेऽपि तेषामन्ते महत्तरम् ।  
सुखं विषयसम्पृक्तं विषसम्पृक्तभक्तवत् ॥ ६५१ ॥
</details>

<details><summary>मूलम्</summary>

दुःखं च भोगकालेऽपि तेषामन्ते महत्तरम् ।  
सुखं विषयसम्पृक्तं विषसम्पृक्तभक्तवत् ॥ ६५१ ॥
</details>

<details open><summary>विश्वास-प्रस्तुतिः</summary>

भोगकालेऽपि भोगान्ते दुःखमेव प्रयच्छति ।  
सुखमुच्चावचत्वेन क्षयिष्णुत्वभयेन च ॥ ६५२ ॥
</details>

<details><summary>मूलम्</summary>

भोगकालेऽपि भोगान्ते दुःखमेव प्रयच्छति ।  
सुखमुच्चावचत्वेन क्षयिष्णुत्वभयेन च ॥ ६५२ ॥
</details>

<details open><summary>विश्वास-प्रस्तुतिः</summary>

भोगकाले भवेन्नॄणां ब्रह्मादिपदभागिनाम् ।  
राजस्थानप्रविष्टानां तारतम्यं मतं यथा ॥ ६५३ ॥
</details>

<details><summary>मूलम्</summary>

भोगकाले भवेन्नॄणां ब्रह्मादिपदभागिनाम् ।  
राजस्थानप्रविष्टानां तारतम्यं मतं यथा ॥ ६५३ ॥
</details>

<details open><summary>विश्वास-प्रस्तुतिः</summary>

तथैव दुःखं जन्तूनां ब्रह्मादिपदभागिनाम् ।  
न काङ्क्षणीयं विदुषा तस्माद्वैषयिकं सुखम् ॥ ६५४ ॥
</details>

<details><summary>मूलम्</summary>

तथैव दुःखं जन्तूनां ब्रह्मादिपदभागिनाम् ।  
न काङ्क्षणीयं विदुषा तस्माद्वैषयिकं सुखम् ॥ ६५४ ॥
</details>

<details open><summary>विश्वास-प्रस्तुतिः</summary>

यो बिम्बभूत आनन्दः स आत्मानन्दलक्षणः ।  
शाश्वतो निर्द्वयः पूर्णो नित्य एकोऽपि निर्भयः ॥ ६५५ ॥
</details>

<details><summary>मूलम्</summary>

यो बिम्बभूत आनन्दः स आत्मानन्दलक्षणः ।  
शाश्वतो निर्द्वयः पूर्णो नित्य एकोऽपि निर्भयः ॥ ६५५ ॥
</details>

<details open><summary>विश्वास-प्रस्तुतिः</summary>

लक्ष्यते प्रतिबिम्बेनाभासानन्देन बिम्बवत् ।  
प्रतिबिम्बो बिम्बमूलो विना बिम्बं न सिध्यति ॥ ६५६ ॥
</details>

<details><summary>मूलम्</summary>

लक्ष्यते प्रतिबिम्बेनाभासानन्देन बिम्बवत् ।  
प्रतिबिम्बो बिम्बमूलो विना बिम्बं न सिध्यति ॥ ६५६ ॥
</details>

<details open><summary>विश्वास-प्रस्तुतिः</summary>

यत्ततो बिम्ब आनन्दः प्रतिबिम्बेन लक्ष्यते ।  
युक्त्यैव पण्डितजनैर्न कदाप्यनुभूयते ॥ ६५७ ॥
</details>

<details><summary>मूलम्</summary>

यत्ततो बिम्ब आनन्दः प्रतिबिम्बेन लक्ष्यते ।  
युक्त्यैव पण्डितजनैर्न कदाप्यनुभूयते ॥ ६५७ ॥
</details>

<details open><summary>विश्वास-प्रस्तुतिः</summary>

अविद्याकार्यकरणसङ्घातेषु पुरोदितः ।  
आत्मा जाग्रत्यपि स्वप्ने न भवत्येष गोचरः ॥ ६५८ ॥
</details>

<details><summary>मूलम्</summary>

अविद्याकार्यकरणसङ्घातेषु पुरोदितः ।  
आत्मा जाग्रत्यपि स्वप्ने न भवत्येष गोचरः ॥ ६५८ ॥
</details>

<details open><summary>विश्वास-प्रस्तुतिः</summary>

स्थूलस्यापि च सूक्ष्मस्य दुःखरूपस्य वर्ष्मणः ।  
लये सुषुप्तौ स्फुरति प्रत्यगानन्दलक्षणः ॥ ६५९ ॥
</details>

<details><summary>मूलम्</summary>

स्थूलस्यापि च सूक्ष्मस्य दुःखरूपस्य वर्ष्मणः ।  
लये सुषुप्तौ स्फुरति प्रत्यगानन्दलक्षणः ॥ ६५९ ॥
</details>

<details open><summary>विश्वास-प्रस्तुतिः</summary>

न ह्यत्र विषयः कश्चिन्नापि बुद्ध्यादि किञ्चन ।  
आत्मैव केवलानन्दमात्रस्तिष्ठति निर्द्वयः ॥ ६६० ॥
</details>

<details><summary>मूलम्</summary>

न ह्यत्र विषयः कश्चिन्नापि बुद्ध्यादि किञ्चन ।  
आत्मैव केवलानन्दमात्रस्तिष्ठति निर्द्वयः ॥ ६६० ॥
</details>

<details open><summary>विश्वास-प्रस्तुतिः</summary>

प्रत्यभिज्ञायते सर्वैरेष सुप्तोत्थितैर्जनैः ।  
सुखमात्रतया नात्र संशयं कर्तुमर्हसि ॥ ६६१ ॥
</details>

<details><summary>मूलम्</summary>

प्रत्यभिज्ञायते सर्वैरेष सुप्तोत्थितैर्जनैः ।  
सुखमात्रतया नात्र संशयं कर्तुमर्हसि ॥ ६६१ ॥
</details>

<details open><summary>विश्वास-प्रस्तुतिः</summary>

त्वयापि प्रत्यभिज्ञातं सुखमात्रत्वमात्मनः ।  
सुषुप्तादुत्थितवता सुखमस्वाप्समित्यनु ॥ ६६२ ॥
</details>

<details><summary>मूलम्</summary>

त्वयापि प्रत्यभिज्ञातं सुखमात्रत्वमात्मनः ।  
सुषुप्तादुत्थितवता सुखमस्वाप्समित्यनु ॥ ६६२ ॥
</details>

<details open><summary>विश्वास-प्रस्तुतिः</summary>

दुःखाभावः सुखमिति यदुक्तं पूर्ववादिना ।  
अनाघ्रातोपनिषदा तदसारं मृषा वचः ॥ ६६३ ॥
</details>

<details><summary>मूलम्</summary>

दुःखाभावः सुखमिति यदुक्तं पूर्ववादिना ।  
अनाघ्रातोपनिषदा तदसारं मृषा वचः ॥ ६६३ ॥
</details>

<details open><summary>विश्वास-प्रस्तुतिः</summary>

दुःखाभावस्तु लोष्टादौ विद्यते नानुभूयते ।  
सुखलेशोऽपि सर्वेषां प्रत्यक्षं तदिदं खलु ॥ ६६४ ॥
</details>

<details><summary>मूलम्</summary>

दुःखाभावस्तु लोष्टादौ विद्यते नानुभूयते ।  
सुखलेशोऽपि सर्वेषां प्रत्यक्षं तदिदं खलु ॥ ६६४ ॥
</details>

<details open><summary>विश्वास-प्रस्तुतिः</summary>

सदयं ह्येष एवेति प्रस्तुत्य वदति श्रुतिः ।  
सद्घनोऽयं चिद्घनोऽयमानन्दघन इत्यपि ॥ ६६५ ॥
</details>

<details><summary>मूलम्</summary>

सदयं ह्येष एवेति प्रस्तुत्य वदति श्रुतिः ।  
सद्घनोऽयं चिद्घनोऽयमानन्दघन इत्यपि ॥ ६६५ ॥
</details>

<details open><summary>विश्वास-प्रस्तुतिः</summary>

आनन्दघनतामस्य स्वरूपं प्रत्यगात्मनः ।  
धन्यैर्महात्मभिर्धीरैर्ब्रह्मविद्भिः सदुत्तमैः ॥ ६६६ ॥
</details>

<details><summary>मूलम्</summary>

आनन्दघनतामस्य स्वरूपं प्रत्यगात्मनः ।  
धन्यैर्महात्मभिर्धीरैर्ब्रह्मविद्भिः सदुत्तमैः ॥ ६६६ ॥
</details>

<details open><summary>विश्वास-प्रस्तुतिः</summary>

अपरोक्षतयैवात्मा समाधावनुभूयते ।  
केवलानन्दमात्रत्वेनैवमत्र न संशयः ॥ ६६७ ॥
</details>

<details><summary>मूलम्</summary>

अपरोक्षतयैवात्मा समाधावनुभूयते ।  
केवलानन्दमात्रत्वेनैवमत्र न संशयः ॥ ६६७ ॥
</details>

<details open><summary>विश्वास-प्रस्तुतिः</summary>

स्वस्वोपाध्यनुरूपेण ब्रह्माद्याः सर्वजन्तवः ।  
उपजीवन्त्यमुष्येव मात्रामानन्दलक्षणाम् ॥ ६६८ ॥
</details>

<details><summary>मूलम्</summary>

स्वस्वोपाध्यनुरूपेण ब्रह्माद्याः सर्वजन्तवः ।  
उपजीवन्त्यमुष्येव मात्रामानन्दलक्षणाम् ॥ ६६८ ॥
</details>

<details open><summary>विश्वास-प्रस्तुतिः</summary>

आस्वाद्यते यो भक्ष्येषु सुखकृन्मधुरो रसः ।  
स गुडस्यैव नो तेषां माधुर्यं विद्यते क्वचित् ॥ ६६९ ॥
</details>

<details><summary>मूलम्</summary>

आस्वाद्यते यो भक्ष्येषु सुखकृन्मधुरो रसः ।  
स गुडस्यैव नो तेषां माधुर्यं विद्यते क्वचित् ॥ ६६९ ॥
</details>

<details open><summary>विश्वास-प्रस्तुतिः</summary>

तद्वद्विषयसान्निध्यादानन्दो यः प्रतीयते ।  
बिम्बानन्दांशविस्फूर्तिरेवासौ न जडात्मनाम् ॥ ६७० ॥
</details>

<details><summary>मूलम्</summary>

तद्वद्विषयसान्निध्यादानन्दो यः प्रतीयते ।  
बिम्बानन्दांशविस्फूर्तिरेवासौ न जडात्मनाम् ॥ ६७० ॥
</details>

<details open><summary>विश्वास-प्रस्तुतिः</summary>

यस्य कस्यापि योगेन यत्र कुत्रापि दृश्यते ।  
आनन्दः स परस्यैव ब्रह्मणः स्फूर्तिलक्षणः ॥ ६७१ ॥
</details>

<details><summary>मूलम्</summary>

यस्य कस्यापि योगेन यत्र कुत्रापि दृश्यते ।  
आनन्दः स परस्यैव ब्रह्मणः स्फूर्तिलक्षणः ॥ ६७१ ॥
</details>

<details open><summary>विश्वास-प्रस्तुतिः</summary>

यथा कुवलयोल्लासश्चन्द्रस्यैव प्रसादतः ।  
तथानन्दोदयोऽप्येषां स्फुरणादेव वस्तुनः ॥ ६७२ ॥
</details>

<details><summary>मूलम्</summary>

यथा कुवलयोल्लासश्चन्द्रस्यैव प्रसादतः ।  
तथानन्दोदयोऽप्येषां स्फुरणादेव वस्तुनः ॥ ६७२ ॥
</details>

<details open><summary>विश्वास-प्रस्तुतिः</summary>

सत्त्वं चित्त्वं तथानन्दस्वरूपं परमात्मनः ।  
निर्गुणस्य गुणायोगाद्गुणास्तु न भवन्ति ते ॥ ६७३ ॥
</details>

<details><summary>मूलम्</summary>

सत्त्वं चित्त्वं तथानन्दस्वरूपं परमात्मनः ।  
निर्गुणस्य गुणायोगाद्गुणास्तु न भवन्ति ते ॥ ६७३ ॥
</details>

<details open><summary>विश्वास-प्रस्तुतिः</summary>

विशेषणं तु व्यावृत्त्यै भवेद्द्रव्यान्तरे सति ।  
परमात्माद्वितीयोऽयं प्रपञ्चस्य मृषात्वतः ॥ ६७४ ॥
</details>

<details><summary>मूलम्</summary>

विशेषणं तु व्यावृत्त्यै भवेद्द्रव्यान्तरे सति ।  
परमात्माद्वितीयोऽयं प्रपञ्चस्य मृषात्वतः ॥ ६७४ ॥
</details>

<details open><summary>विश्वास-प्रस्तुतिः</summary>

वस्त्वन्तरस्याभावेन न व्यावृत्त्यः कदाचन ।  
केवलो निर्गुणश्चेति निर्गुणत्वं निरुच्यते ॥ ६७५ ॥
</details>

<details><summary>मूलम्</summary>

वस्त्वन्तरस्याभावेन न व्यावृत्त्यः कदाचन ।  
केवलो निर्गुणश्चेति निर्गुणत्वं निरुच्यते ॥ ६७५ ॥
</details>

<details open><summary>विश्वास-प्रस्तुतिः</summary>

श्रुत्यैव न ततस्तेषां गुणत्वमुपपद्यते ।  
उष्णत्वं च प्रकाशश्च यथा वह्नेस्तथात्मनः ॥ ६७६ ॥
</details>

<details><summary>मूलम्</summary>

श्रुत्यैव न ततस्तेषां गुणत्वमुपपद्यते ।  
उष्णत्वं च प्रकाशश्च यथा वह्नेस्तथात्मनः ॥ ६७६ ॥
</details>

<details open><summary>विश्वास-प्रस्तुतिः</summary>

सत्त्वचित्त्वानन्दतादि स्वरूपमिति निश्चितम् ।  
अत एव सजातीयविजातीयादिलक्षणः ॥ ६७७ ॥
</details>

<details><summary>मूलम्</summary>

सत्त्वचित्त्वानन्दतादि स्वरूपमिति निश्चितम् ।  
अत एव सजातीयविजातीयादिलक्षणः ॥ ६७७ ॥
</details>

<details open><summary>विश्वास-प्रस्तुतिः</summary>

भेदो न विद्यते वस्तुन्यद्वितीये परात्मनि ।  
प्रपञ्चस्यापवादेन विजातीयकृता भिदा ॥ ६७८ ॥
</details>

<details><summary>मूलम्</summary>

भेदो न विद्यते वस्तुन्यद्वितीये परात्मनि ।  
प्रपञ्चस्यापवादेन विजातीयकृता भिदा ॥ ६७८ ॥
</details>

<details open><summary>विश्वास-प्रस्तुतिः</summary>

नेष्यते तत्प्रकारं ते वक्ष्यामि शृणु सादरम् ।  
अहेर्गुणविवर्तस्य गुणमात्रस्य वस्तुतः ॥ ६७९ ॥
</details>

<details><summary>मूलम्</summary>

नेष्यते तत्प्रकारं ते वक्ष्यामि शृणु सादरम् ।  
अहेर्गुणविवर्तस्य गुणमात्रस्य वस्तुतः ॥ ६७९ ॥
</details>

<details open><summary>विश्वास-प्रस्तुतिः</summary>

विवर्तस्यास्य जगतः सन्मात्रत्वेन दर्शनम् ।  
अपवाद इति प्राहुरद्वैतब्रह्मदर्शिनः ॥ ६८० ॥
</details>

<details><summary>मूलम्</summary>

विवर्तस्यास्य जगतः सन्मात्रत्वेन दर्शनम् ।  
अपवाद इति प्राहुरद्वैतब्रह्मदर्शिनः ॥ ६८० ॥
</details>

<details open><summary>विश्वास-प्रस्तुतिः</summary>

व्युत्क्रमेण तदुत्पत्तेर्द्रष्टव्यं सूक्ष्मबुद्धिभिः ।  
प्रतीतस्यास्य जगतः सन्मात्रत्वं सुयुक्तिभिः ॥ ६८१ ॥
</details>

<details><summary>मूलम्</summary>

व्युत्क्रमेण तदुत्पत्तेर्द्रष्टव्यं सूक्ष्मबुद्धिभिः ।  
प्रतीतस्यास्य जगतः सन्मात्रत्वं सुयुक्तिभिः ॥ ६८१ ॥
</details>

<details open><summary>विश्वास-प्रस्तुतिः</summary>

चतुर्विधं स्थूलशरीरजातं  
तद्भोज्यमन्नादि तदाश्रयादि ।  
ब्रह्माण्डमेतत्सकलं स्थविष्ठ -  
मीक्षेत पञ्चीकृतभूतमात्रम् ॥ ६८२ ॥
</details>

<details><summary>मूलम्</summary>

चतुर्विधं स्थूलशरीरजातं  
तद्भोज्यमन्नादि तदाश्रयादि ।  
ब्रह्माण्डमेतत्सकलं स्थविष्ठ -  
मीक्षेत पञ्चीकृतभूतमात्रम् ॥ ६८२ ॥
</details>

<details open><summary>विश्वास-प्रस्तुतिः</summary>

यत्कार्यरूपेण यदीक्ष्यते त -  
त्तन्मात्रमेवात्र विचार्यमाणे ।  
मृत्कार्यभूतं कलशादि सम्य -  
ग्विचारितं सन्न मृदो विभिद्यते ॥ ६८३ ॥
</details>

<details><summary>मूलम्</summary>

यत्कार्यरूपेण यदीक्ष्यते त -  
त्तन्मात्रमेवात्र विचार्यमाणे ।  
मृत्कार्यभूतं कलशादि सम्य -  
ग्विचारितं सन्न मृदो विभिद्यते ॥ ६८३ ॥
</details>

<details open><summary>विश्वास-प्रस्तुतिः</summary>

अन्तर्बहिश्चापि मृदेव दृश्यते  
मृदो न भिन्नं कलशादि किञ्चन ।  
ग्रीवादिमद्यत्कलशं तदित्थं  
न वाच्यमेतच्च मृदेव नान्यत् ॥ ६८४ ॥
</details>

<details><summary>मूलम्</summary>

अन्तर्बहिश्चापि मृदेव दृश्यते  
मृदो न भिन्नं कलशादि किञ्चन ।  
ग्रीवादिमद्यत्कलशं तदित्थं  
न वाच्यमेतच्च मृदेव नान्यत् ॥ ६८४ ॥
</details>

<details open><summary>विश्वास-प्रस्तुतिः</summary>

स्वरूपतस्तत्कलशादिनाम्ना  
मृदेव मूढैरभिधीयते ततः ।  
नाम्नो हि भेदो न तु वस्तुभेदः ।  
प्रदृश्यते तत्र विचार्यमाणे ॥ ६८५ ॥
</details>

<details><summary>मूलम्</summary>

स्वरूपतस्तत्कलशादिनाम्ना  
मृदेव मूढैरभिधीयते ततः ।  
नाम्नो हि भेदो न तु वस्तुभेदः ।  
प्रदृश्यते तत्र विचार्यमाणे ॥ ६८५ ॥
</details>

<details open><summary>विश्वास-प्रस्तुतिः</summary>

तस्माद्धि कार्यं न कदापि भिन्नं  
स्वकारणादस्ति यतस्ततोऽङ्ग ।  
यद्भौतिकं सर्वमिदं तथैव  
तद्भूतमात्रं न ततोऽपि भिन्नम् ॥ ६८६ ॥
</details>

<details><summary>मूलम्</summary>

तस्माद्धि कार्यं न कदापि भिन्नं  
स्वकारणादस्ति यतस्ततोऽङ्ग ।  
यद्भौतिकं सर्वमिदं तथैव  
तद्भूतमात्रं न ततोऽपि भिन्नम् ॥ ६८६ ॥
</details>

<details open><summary>विश्वास-प्रस्तुतिः</summary>

तच्चापि पञ्चीकृतभूतजातं  
शब्दादिभिः स्वस्वगुणैश्च सार्धम् ।  
वपूंषि सूक्ष्माणि च सर्वमेत -  
द्भवत्यपञ्चीकृतभूतमात्रम् ॥ ६८७ ॥
</details>

<details><summary>मूलम्</summary>

तच्चापि पञ्चीकृतभूतजातं  
शब्दादिभिः स्वस्वगुणैश्च सार्धम् ।  
वपूंषि सूक्ष्माणि च सर्वमेत -  
द्भवत्यपञ्चीकृतभूतमात्रम् ॥ ६८७ ॥
</details>

<details open><summary>विश्वास-प्रस्तुतिः</summary>

तदप्यपञ्चीकृतभूतजातं  
रजस्तमःसत्त्वगुणैश्च सार्धम् ।  
अव्यक्तमात्रं भवति स्वरूपतः  
साभासमव्यक्तमिदं स्वयं च ॥ ६८८ ॥
</details>

<details><summary>मूलम्</summary>

तदप्यपञ्चीकृतभूतजातं  
रजस्तमःसत्त्वगुणैश्च सार्धम् ।  
अव्यक्तमात्रं भवति स्वरूपतः  
साभासमव्यक्तमिदं स्वयं च ॥ ६८८ ॥
</details>

<details open><summary>विश्वास-प्रस्तुतिः</summary>

आधारभूतं यदखण्डमाद्यं  
शुद्धं परं ब्रह्म सदैकरूपम् ।  
सन्मात्रमेवास्त्यथ नो विकल्पः  
सतः परं केवलमेव वस्तु ॥ ६८९ ॥
</details>

<details><summary>मूलम्</summary>

आधारभूतं यदखण्डमाद्यं  
शुद्धं परं ब्रह्म सदैकरूपम् ।  
सन्मात्रमेवास्त्यथ नो विकल्पः  
सतः परं केवलमेव वस्तु ॥ ६८९ ॥
</details>

<details open><summary>विश्वास-प्रस्तुतिः</summary>

एकश्चन्द्रः सद्वितीयो यथा स्या -  
द्दृष्टेर्दोषादेव पुंसस्तथैकम् ।  
ब्रह्मास्त्येतद्बुद्धिदोषेण नाना  
दोषे नष्टे भाति वस्त्वेकमेव ॥ ६९० ॥
</details>

<details><summary>मूलम्</summary>

एकश्चन्द्रः सद्वितीयो यथा स्या -  
द्दृष्टेर्दोषादेव पुंसस्तथैकम् ।  
ब्रह्मास्त्येतद्बुद्धिदोषेण नाना  
दोषे नष्टे भाति वस्त्वेकमेव ॥ ६९० ॥
</details>

<details open><summary>विश्वास-प्रस्तुतिः</summary>

रज्जोः स्वरूपाधिगमे न सर्पधी  
रज्ज्वां विलीना तु यथा तथैव ।  
ब्रह्मावगत्या तु जगत्प्रतीति -  
स्तत्रैव लीना तु सह भ्रमेण ॥ ६९१ ॥
</details>

<details><summary>मूलम्</summary>

रज्जोः स्वरूपाधिगमे न सर्पधी  
रज्ज्वां विलीना तु यथा तथैव ।  
ब्रह्मावगत्या तु जगत्प्रतीति -  
स्तत्रैव लीना तु सह भ्रमेण ॥ ६९१ ॥
</details>

<details open><summary>विश्वास-प्रस्तुतिः</summary>

भ्रान्त्योदितद्वैतमतिप्रशान्त्या  
सदैकमेवास्ति सदाद्वितीयम् ।  
ततो विजातीयकृतोऽत्र भेदो  
न विद्यते ब्रह्मणि निर्विकल्पे ॥ ६९२ ॥
</details>

<details><summary>मूलम्</summary>

भ्रान्त्योदितद्वैतमतिप्रशान्त्या  
सदैकमेवास्ति सदाद्वितीयम् ।  
ततो विजातीयकृतोऽत्र भेदो  
न विद्यते ब्रह्मणि निर्विकल्पे ॥ ६९२ ॥
</details>

<details open><summary>विश्वास-प्रस्तुतिः</summary>

यदास्त्युपाधिस्तदभिन्न आत्मा  
तदा सजातीय इवावभाति ।  
स्वप्नार्थतस्तस्य मृषात्मकत्वा -  
त्तदप्रतीतौ स्वयमेष आत्मा ।  
ब्रह्मैक्यतामेति पृथङ् न भाति  
ततः सजातीयकृतो न भेदः ॥ ६९३ ॥
</details>

<details><summary>मूलम्</summary>

यदास्त्युपाधिस्तदभिन्न आत्मा  
तदा सजातीय इवावभाति ।  
स्वप्नार्थतस्तस्य मृषात्मकत्वा -  
त्तदप्रतीतौ स्वयमेष आत्मा ।  
ब्रह्मैक्यतामेति पृथङ् न भाति  
ततः सजातीयकृतो न भेदः ॥ ६९३ ॥
</details>

<details open><summary>विश्वास-प्रस्तुतिः</summary>

घटाभावे घटाकाशो महाकाशो यथा तथा ।  
उपाध्यभावे त्वात्मैष स्वयं ब्रह्मैव केवलम् ॥ ६९४ ॥
</details>

<details><summary>मूलम्</summary>

घटाभावे घटाकाशो महाकाशो यथा तथा ।  
उपाध्यभावे त्वात्मैष स्वयं ब्रह्मैव केवलम् ॥ ६९४ ॥
</details>

<details open><summary>विश्वास-प्रस्तुतिः</summary>

पूर्ण एव सदाकाशो घटे सत्यप्यसत्यपि ।  
नित्यपूर्णस्य नभसो विच्छेदः केन सिध्यति ॥ ६९५ ॥
</details>

<details><summary>मूलम्</summary>

पूर्ण एव सदाकाशो घटे सत्यप्यसत्यपि ।  
नित्यपूर्णस्य नभसो विच्छेदः केन सिध्यति ॥ ६९५ ॥
</details>

<details open><summary>विश्वास-प्रस्तुतिः</summary>

अच्छिन्नश्छिन्नवद्भाति पामराणां घटादिना ।  
ग्रामक्षेत्राद्यवधिभिर्भिन्नेव वसुधा यथा ॥ ६९६ ॥
</details>

<details><summary>मूलम्</summary>

अच्छिन्नश्छिन्नवद्भाति पामराणां घटादिना ।  
ग्रामक्षेत्राद्यवधिभिर्भिन्नेव वसुधा यथा ॥ ६९६ ॥
</details>

<details open><summary>विश्वास-प्रस्तुतिः</summary>

तथैव परमं ब्रह्म महतां च महत्तमम् ।  
परिच्छिन्नमिवाभाति भ्रान्त्या कल्पितवस्तुना ॥ ६९७ ॥
</details>

<details><summary>मूलम्</summary>

तथैव परमं ब्रह्म महतां च महत्तमम् ।  
परिच्छिन्नमिवाभाति भ्रान्त्या कल्पितवस्तुना ॥ ६९७ ॥
</details>

<details open><summary>विश्वास-प्रस्तुतिः</summary>

तस्माद्ब्रह्मात्मनोर्भेदः कल्पितो न तु वास्तवः ।  
अत एव मुहुः श्रुत्याप्येकत्वं प्रतिपाद्यते ॥ ६९८ ॥
</details>

<details><summary>मूलम्</summary>

तस्माद्ब्रह्मात्मनोर्भेदः कल्पितो न तु वास्तवः ।  
अत एव मुहुः श्रुत्याप्येकत्वं प्रतिपाद्यते ॥ ६९८ ॥
</details>

<details open><summary>विश्वास-प्रस्तुतिः</summary>

ब्रह्मात्मनोस्तत्त्वमसीत्यद्वयत्वोपपत्तये ।  
प्रत्यक्षादिविरोधेन वाच्ययोर्नोपयुज्यते ।  
तत्त्वम्पदार्थयोरैक्यं लक्ष्ययोरेव सिध्यति ॥ ६९९ ॥
</details>

<details><summary>मूलम्</summary>

ब्रह्मात्मनोस्तत्त्वमसीत्यद्वयत्वोपपत्तये ।  
प्रत्यक्षादिविरोधेन वाच्ययोर्नोपयुज्यते ।  
तत्त्वम्पदार्थयोरैक्यं लक्ष्ययोरेव सिध्यति ॥ ६९९ ॥
</details>

<details open><summary>विश्वास-प्रस्तुतिः</summary>

शिष्यः -

स्यात्तत्त्वम्पदयोः स्वामिन्नर्थः कतिविधो मतः ।  
पदयोः को नु वाच्यार्थो लक्ष्यार्थ उभयोश्च कः ॥ ७०० ॥
</details>

<details><summary>मूलम्</summary>

शिष्यः -

स्यात्तत्त्वम्पदयोः स्वामिन्नर्थः कतिविधो मतः ।  
पदयोः को नु वाच्यार्थो लक्ष्यार्थ उभयोश्च कः ॥ ७०० ॥
</details>

<details open><summary>विश्वास-प्रस्तुतिः</summary>

वाच्यैकत्वविवक्षायां विरोधः कः प्रतीयते ।  
लक्ष्यार्थयोरभिन्नत्वे स कथं विनिवर्तते ॥ ७०१ ॥
</details>

<details><summary>मूलम्</summary>

वाच्यैकत्वविवक्षायां विरोधः कः प्रतीयते ।  
लक्ष्यार्थयोरभिन्नत्वे स कथं विनिवर्तते ॥ ७०१ ॥
</details>

<details open><summary>विश्वास-प्रस्तुतिः</summary>

एकत्वकथने का वा लक्षणात्रोररीकृता ।  
एतत्सर्वं करुणया सम्यक्त्वं प्रतिपादय ॥ ७०२ ॥
</details>

<details><summary>मूलम्</summary>

एकत्वकथने का वा लक्षणात्रोररीकृता ।  
एतत्सर्वं करुणया सम्यक्त्वं प्रतिपादय ॥ ७०२ ॥
</details>

<details open><summary>विश्वास-प्रस्तुतिः</summary>

श्रीगुरुः -

शृणुष्वावहितो विद्वन् अद्य ते फलितं तपः ।  
वाक्यार्थश्रुतिमात्रेण सम्यग्ज्ञानं भविष्यति ॥ ७०३ ॥
</details>

<details><summary>मूलम्</summary>

श्रीगुरुः -

शृणुष्वावहितो विद्वन् अद्य ते फलितं तपः ।  
वाक्यार्थश्रुतिमात्रेण सम्यग्ज्ञानं भविष्यति ॥ ७०३ ॥
</details>

<details open><summary>विश्वास-प्रस्तुतिः</summary>

यावन्न तत्त्वम्पदयोरर्थः सम्यग्विचार्यते ।  
तावदेव नृणां बन्धो मृत्युसंसारलक्षणः ॥ ७०४ ॥
</details>

<details><summary>मूलम्</summary>

यावन्न तत्त्वम्पदयोरर्थः सम्यग्विचार्यते ।  
तावदेव नृणां बन्धो मृत्युसंसारलक्षणः ॥ ७०४ ॥
</details>

<details open><summary>विश्वास-प्रस्तुतिः</summary>

अवस्था सच्चिदानन्दाखण्डैकरसरूपिणी ।  
मोक्षः सिध्यति वाक्यार्थापरोक्षज्ञानतः सताम् ॥ ७०५ ॥
</details>

<details><summary>मूलम्</summary>

अवस्था सच्चिदानन्दाखण्डैकरसरूपिणी ।  
मोक्षः सिध्यति वाक्यार्थापरोक्षज्ञानतः सताम् ॥ ७०५ ॥
</details>

<details open><summary>विश्वास-प्रस्तुतिः</summary>

वाक्यार्थ एव ज्ञातव्यो मुमुक्षोर्भवमुक्तये ।  
तस्मादवहितो भूत्वा शृणु वक्ष्ये समासतः ॥ ७०६ ॥
</details>

<details><summary>मूलम्</summary>

वाक्यार्थ एव ज्ञातव्यो मुमुक्षोर्भवमुक्तये ।  
तस्मादवहितो भूत्वा शृणु वक्ष्ये समासतः ॥ ७०६ ॥
</details>

<details open><summary>विश्वास-प्रस्तुतिः</summary>

अर्था बहुविधाः प्रोक्ता वाक्यानां पण्डितोत्तमैः ।  
वाच्यलक्ष्यादिभेदेन प्रस्तुतं श्रूयतां त्वया ॥ ७०७ ॥
</details>

<details><summary>मूलम्</summary>

अर्था बहुविधाः प्रोक्ता वाक्यानां पण्डितोत्तमैः ।  
वाच्यलक्ष्यादिभेदेन प्रस्तुतं श्रूयतां त्वया ॥ ७०७ ॥
</details>

<details open><summary>विश्वास-प्रस्तुतिः</summary>

वाक्ये तत्त्वमसीत्यत्र विद्यते यत्पदत्रयम् ।  
तत्रादौ विद्यमानस्य तत्पदस्य निगद्यते ॥ ७०८ ॥
</details>

<details><summary>मूलम्</summary>

वाक्ये तत्त्वमसीत्यत्र विद्यते यत्पदत्रयम् ।  
तत्रादौ विद्यमानस्य तत्पदस्य निगद्यते ॥ ७०८ ॥
</details>

<details open><summary>विश्वास-प्रस्तुतिः</summary>

शास्त्रार्थकोविदैरर्थो वाच्यो लक्ष्य इति द्विधा ।  
वाच्यार्थं ते प्रवक्ष्यामि पण्डितैर्य उदीरितः ॥ ७०९ ॥
</details>

<details><summary>मूलम्</summary>

शास्त्रार्थकोविदैरर्थो वाच्यो लक्ष्य इति द्विधा ।  
वाच्यार्थं ते प्रवक्ष्यामि पण्डितैर्य उदीरितः ॥ ७०९ ॥
</details>

<details open><summary>विश्वास-प्रस्तुतिः</summary>

समष्टिरूपमज्ञानं साभासं सत्त्वबृंहितम् ।  
वियदादिविराडन्तं स्वकार्येण समन्वितम् ॥ ७१० ॥
</details>

<details><summary>मूलम्</summary>

समष्टिरूपमज्ञानं साभासं सत्त्वबृंहितम् ।  
वियदादिविराडन्तं स्वकार्येण समन्वितम् ॥ ७१० ॥
</details>

<details open><summary>विश्वास-प्रस्तुतिः</summary>

चैतन्यं तदवच्छिन्नं सत्यज्ञानादिलक्षणम् ।  
सर्वज्ञत्वेश्वरत्वान्तर्यामित्वादिगुणैर्युतम् ॥ ७११ ॥
</details>

<details><summary>मूलम्</summary>

चैतन्यं तदवच्छिन्नं सत्यज्ञानादिलक्षणम् ।  
सर्वज्ञत्वेश्वरत्वान्तर्यामित्वादिगुणैर्युतम् ॥ ७११ ॥
</details>

<details open><summary>विश्वास-प्रस्तुतिः</summary>

जगत्स्रष्टृत्वपातृत्वसंहर्तृत्वादिधर्मकम् ।  
सर्वात्मना भासमानं यदमेयं गुणैश्च तत् ॥ ७१२ ॥
</details>

<details><summary>मूलम्</summary>

जगत्स्रष्टृत्वपातृत्वसंहर्तृत्वादिधर्मकम् ।  
सर्वात्मना भासमानं यदमेयं गुणैश्च तत् ॥ ७१२ ॥
</details>

<details open><summary>विश्वास-प्रस्तुतिः</summary>

अव्यक्तमपरं ब्रह्म वाच्यार्थ इति कथ्यते ।  
नीलमुत्पलमित्यत्र यथा वाक्यार्थसङ्गतिः ॥ ७१३ ॥
</details>

<details><summary>मूलम्</summary>

अव्यक्तमपरं ब्रह्म वाच्यार्थ इति कथ्यते ।  
नीलमुत्पलमित्यत्र यथा वाक्यार्थसङ्गतिः ॥ ७१३ ॥
</details>

<details open><summary>विश्वास-प्रस्तुतिः</summary>

तथा तत्त्वमसीत्यत्र नास्ति वाक्यार्थसङ्गतिः ।  
पटाद्व्यावर्तते नील उत्पलेन विशेषितः ॥ ७१४ ॥
</details>

<details><summary>मूलम्</summary>

तथा तत्त्वमसीत्यत्र नास्ति वाक्यार्थसङ्गतिः ।  
पटाद्व्यावर्तते नील उत्पलेन विशेषितः ॥ ७१४ ॥
</details>

<details open><summary>विश्वास-प्रस्तुतिः</summary>

शौक्ल्याद्व्यावर्तते नीलेनोत्पलं तु विशेषितम् ।  
इत्थमन्योन्यभेदस्य व्यावर्तकतया तयोः ॥ ७१५ ॥
</details>

<details><summary>मूलम्</summary>

शौक्ल्याद्व्यावर्तते नीलेनोत्पलं तु विशेषितम् ।  
इत्थमन्योन्यभेदस्य व्यावर्तकतया तयोः ॥ ७१५ ॥
</details>

<details open><summary>विश्वास-प्रस्तुतिः</summary>

विशेषणविशेष्यत्वसंसर्गस्येतरस्य वा ।  
वाक्यार्थत्वे प्रमाणान्तरविरोधो न विद्यते ॥ ७१६ ॥
</details>

<details><summary>मूलम्</summary>

विशेषणविशेष्यत्वसंसर्गस्येतरस्य वा ।  
वाक्यार्थत्वे प्रमाणान्तरविरोधो न विद्यते ॥ ७१६ ॥
</details>

<details open><summary>विश्वास-प्रस्तुतिः</summary>

अतः सङ्गच्छते सम्यग्वाक्यार्थो बाधवर्जितः ।  
एवं तत्त्वमसीत्यत्र वाक्यार्थो न समञ्जसः ॥ ७१७ ॥
</details>

<details><summary>मूलम्</summary>

अतः सङ्गच्छते सम्यग्वाक्यार्थो बाधवर्जितः ।  
एवं तत्त्वमसीत्यत्र वाक्यार्थो न समञ्जसः ॥ ७१७ ॥
</details>

<details open><summary>विश्वास-प्रस्तुतिः</summary>

तदर्थस्य परोक्षत्वादिविशिष्टचितेरपि ।  
त्वमर्थस्यापरोक्षत्वादिविशिष्टचितेरपि ॥ ७१८ ॥
</details>

<details><summary>मूलम्</summary>

तदर्थस्य परोक्षत्वादिविशिष्टचितेरपि ।  
त्वमर्थस्यापरोक्षत्वादिविशिष्टचितेरपि ॥ ७१८ ॥
</details>

<details open><summary>विश्वास-प्रस्तुतिः</summary>

तथैवान्योन्यभेदस्य व्यावर्तकतया तयोः ।  
विशेषणविशेष्यस्य संसर्गस्येतरस्य वा ॥ ७१९ ॥
</details>

<details><summary>मूलम्</summary>

तथैवान्योन्यभेदस्य व्यावर्तकतया तयोः ।  
विशेषणविशेष्यस्य संसर्गस्येतरस्य वा ॥ ७१९ ॥
</details>

<details open><summary>विश्वास-प्रस्तुतिः</summary>

वाक्यार्थत्वे विरोधोऽस्ति प्रत्यक्षादिकृतस्ततः ।  
सङ्गच्छते न वाक्यार्थस्तद्विरोधं च वच्मि ते ॥ ७२० ॥
</details>

<details><summary>मूलम्</summary>

वाक्यार्थत्वे विरोधोऽस्ति प्रत्यक्षादिकृतस्ततः ।  
सङ्गच्छते न वाक्यार्थस्तद्विरोधं च वच्मि ते ॥ ७२० ॥
</details>

<details open><summary>विश्वास-प्रस्तुतिः</summary>

सर्वेशत्वस्वतन्त्रत्वसर्वज्ञत्वादिभिर्गुणैः ।  
सर्वोत्तमः सत्यकामः सत्यसङ्कल्प ईश्वरः ॥ ७२१ ॥
</details>

<details><summary>मूलम्</summary>

सर्वेशत्वस्वतन्त्रत्वसर्वज्ञत्वादिभिर्गुणैः ।  
सर्वोत्तमः सत्यकामः सत्यसङ्कल्प ईश्वरः ॥ ७२१ ॥
</details>

<details open><summary>विश्वास-प्रस्तुतिः</summary>

तत्पदार्थस्त्वमर्थस्तु किञ्चिज्ज्ञो दुःखजीवनः ।  
संसार्ययं तद्गतिको जीवः प्राकृतलक्षणः ॥ ७२२ ॥
</details>

<details><summary>मूलम्</summary>

तत्पदार्थस्त्वमर्थस्तु किञ्चिज्ज्ञो दुःखजीवनः ।  
संसार्ययं तद्गतिको जीवः प्राकृतलक्षणः ॥ ७२२ ॥
</details>

<details open><summary>विश्वास-प्रस्तुतिः</summary>

कथमेकत्वमनयोर्घटते विपरीतयोः ।  
प्रत्यक्षेण विरोधोऽयमुभयोरुपलभ्यते ॥ ७२३ ॥
</details>

<details><summary>मूलम्</summary>

कथमेकत्वमनयोर्घटते विपरीतयोः ।  
प्रत्यक्षेण विरोधोऽयमुभयोरुपलभ्यते ॥ ७२३ ॥
</details>

<details open><summary>विश्वास-प्रस्तुतिः</summary>

विरुद्धधर्माक्रान्ततत्वात्परस्परविलक्षणौ ।  
जीवेशौ वह्नितुहिनाविव शब्दार्थतोऽपि च ॥ ७२४ ॥
</details>

<details><summary>मूलम्</summary>

विरुद्धधर्माक्रान्ततत्वात्परस्परविलक्षणौ ।  
जीवेशौ वह्नितुहिनाविव शब्दार्थतोऽपि च ॥ ७२४ ॥
</details>

<details open><summary>विश्वास-प्रस्तुतिः</summary>

प्रत्यक्षादिविरोधः स्यादित्यैक्ये तयोः परित्यक्ते ।  
श्रुतिवचनविरोधो भवति महान्स्मृतिवचनविरोधश्च ॥ ७२५ ॥
</details>

<details><summary>मूलम्</summary>

प्रत्यक्षादिविरोधः स्यादित्यैक्ये तयोः परित्यक्ते ।  
श्रुतिवचनविरोधो भवति महान्स्मृतिवचनविरोधश्च ॥ ७२५ ॥
</details>

<details open><summary>विश्वास-प्रस्तुतिः</summary>

श्रुत्याप्येकत्वमनयोस्तात्पर्येण निगद्यते ।  
मुहुस्तत्त्वमसीत्यस्मादङ्गीकार्यं श्रुतेर्वचः ॥ ७२६ ॥
</details>

<details><summary>मूलम्</summary>

श्रुत्याप्येकत्वमनयोस्तात्पर्येण निगद्यते ।  
मुहुस्तत्त्वमसीत्यस्मादङ्गीकार्यं श्रुतेर्वचः ॥ ७२६ ॥
</details>

<details open><summary>विश्वास-प्रस्तुतिः</summary>

वाक्यार्थत्वे विशिष्टस्य संसर्गस्य च वा पुनः ।  
अयथार्थतया सोऽयं वाक्यार्थो न मतः श्रुतेः ॥ ७२७ ॥
</details>

<details><summary>मूलम्</summary>

वाक्यार्थत्वे विशिष्टस्य संसर्गस्य च वा पुनः ।  
अयथार्थतया सोऽयं वाक्यार्थो न मतः श्रुतेः ॥ ७२७ ॥
</details>

<details open><summary>विश्वास-प्रस्तुतिः</summary>

अखण्डैकरसत्वेन वाक्यार्थः श्रुतिसम्मतः ।  
स्थूलसूक्ष्मप्रपञ्चस्य सन्मात्रत्वं पुनः पुनः ॥ ७२८ ॥
</details>

<details><summary>मूलम्</summary>

अखण्डैकरसत्वेन वाक्यार्थः श्रुतिसम्मतः ।  
स्थूलसूक्ष्मप्रपञ्चस्य सन्मात्रत्वं पुनः पुनः ॥ ७२८ ॥
</details>

<details open><summary>विश्वास-प्रस्तुतिः</summary>

दर्शयित्वा सुषुप्तौ तद्ब्रह्माभिन्नत्वमात्मनः ।  
उपपाद्य सदैकत्वं प्रदर्शयितुमिच्छया ॥ ७२९ ॥
</details>

<details><summary>मूलम्</summary>

दर्शयित्वा सुषुप्तौ तद्ब्रह्माभिन्नत्वमात्मनः ।  
उपपाद्य सदैकत्वं प्रदर्शयितुमिच्छया ॥ ७२९ ॥
</details>

<details open><summary>विश्वास-प्रस्तुतिः</summary>

ऐतदात्म्यमिदं सर्वमित्युक्त्यैव सदात्मनोः ।  
ब्रवीति श्रुतिरेकत्वं ब्रह्मणोऽद्वैतसिद्धये ७३० ॥
</details>

<details><summary>मूलम्</summary>

ऐतदात्म्यमिदं सर्वमित्युक्त्यैव सदात्मनोः ।  
ब्रवीति श्रुतिरेकत्वं ब्रह्मणोऽद्वैतसिद्धये ७३० ॥
</details>

<details open><summary>विश्वास-प्रस्तुतिः</summary>

सति प्रपञ्चे जीवे वाद्वैतत्वं ब्रह्मणः कुतः ।  
अतस्तयोरखण्डत्वमेकत्वं श्रुतिसम्मतम् ॥ ७३१ ॥
</details>

<details><summary>मूलम्</summary>

सति प्रपञ्चे जीवे वाद्वैतत्वं ब्रह्मणः कुतः ।  
अतस्तयोरखण्डत्वमेकत्वं श्रुतिसम्मतम् ॥ ७३१ ॥
</details>

<details open><summary>विश्वास-प्रस्तुतिः</summary>

विरुद्धांशपरित्यागात्प्रत्यक्षादिर्न बाधते ।  
अविरुद्धांशग्रहणान्न श्रुत्यापि विरुध्यते ॥ ७३२ ॥
</details>

<details><summary>मूलम्</summary>

विरुद्धांशपरित्यागात्प्रत्यक्षादिर्न बाधते ।  
अविरुद्धांशग्रहणान्न श्रुत्यापि विरुध्यते ॥ ७३२ ॥
</details>

<details open><summary>विश्वास-प्रस्तुतिः</summary>

लक्षणा ह्युपगन्तव्या ततो वाक्यार्थसिद्धये ।  
वाच्यार्थानुपपत्त्यैव लक्षणाभ्युपगम्यते ॥ ७३३ ॥
</details>

<details><summary>मूलम्</summary>

लक्षणा ह्युपगन्तव्या ततो वाक्यार्थसिद्धये ।  
वाच्यार्थानुपपत्त्यैव लक्षणाभ्युपगम्यते ॥ ७३३ ॥
</details>

<details open><summary>विश्वास-प्रस्तुतिः</summary>

सम्बन्धानुपपत्त्या च लक्षणेति जगुर्बुधाः ।  
गङ्गायां घोष इत्यादौ या जहल्लक्षणा मता ॥ ७३४ ॥
</details>

<details><summary>मूलम्</summary>

सम्बन्धानुपपत्त्या च लक्षणेति जगुर्बुधाः ।  
गङ्गायां घोष इत्यादौ या जहल्लक्षणा मता ॥ ७३४ ॥
</details>

<details open><summary>विश्वास-प्रस्तुतिः</summary>

न सा तत्त्वमसीत्यत्र वाक्य एषा प्रवर्तते ।  
गङ्गाया अपि घोषस्याधाराधेयत्वलक्षणम् ॥ ७३५ ॥
</details>

<details><summary>मूलम्</summary>

न सा तत्त्वमसीत्यत्र वाक्य एषा प्रवर्तते ।  
गङ्गाया अपि घोषस्याधाराधेयत्वलक्षणम् ॥ ७३५ ॥
</details>

<details open><summary>विश्वास-प्रस्तुतिः</summary>

सर्वो विरुद्धवाक्यार्थस्तत्र प्रत्यक्षतस्ततः ।  
गङ्गासम्बन्धवत्तीरे लक्षणा सम्प्रवर्तते ॥ ७३६ ॥
</details>

<details><summary>मूलम्</summary>

सर्वो विरुद्धवाक्यार्थस्तत्र प्रत्यक्षतस्ततः ।  
गङ्गासम्बन्धवत्तीरे लक्षणा सम्प्रवर्तते ॥ ७३६ ॥
</details>

<details open><summary>विश्वास-प्रस्तुतिः</summary>

तथा तत्त्वमसीत्यत्र चैतन्यैकत्वलक्षणे ।  
विवक्षिते तु वाक्यार्थेऽपरोक्षत्वादिलक्षणः ॥ ७३७ ॥
</details>

<details><summary>मूलम्</summary>

तथा तत्त्वमसीत्यत्र चैतन्यैकत्वलक्षणे ।  
विवक्षिते तु वाक्यार्थेऽपरोक्षत्वादिलक्षणः ॥ ७३७ ॥
</details>

<details open><summary>विश्वास-प्रस्तुतिः</summary>

विरुध्यते भागमात्रो न तु सर्वो विरुध्यते ।  
तस्माज्जहल्लक्षणायाः प्रवृत्तिर्नात्र युज्यते ॥ ७३८ ॥
</details>

<details><summary>मूलम्</summary>

विरुध्यते भागमात्रो न तु सर्वो विरुध्यते ।  
तस्माज्जहल्लक्षणायाः प्रवृत्तिर्नात्र युज्यते ॥ ७३८ ॥
</details>

<details open><summary>विश्वास-प्रस्तुतिः</summary>

वाच्यार्थस्य तु सर्वस्य त्यागे न फलमीक्ष्यते ।  
नालिकेरफलस्येव कठिनत्वधिया नृणाम् ॥ ७३९ ॥
</details>

<details><summary>मूलम्</summary>

वाच्यार्थस्य तु सर्वस्य त्यागे न फलमीक्ष्यते ।  
नालिकेरफलस्येव कठिनत्वधिया नृणाम् ॥ ७३९ ॥
</details>

<details open><summary>विश्वास-प्रस्तुतिः</summary>

गङ्गापदं यथा स्वार्थं त्यक्त्वा लक्षयते तटम् ।  
तत्पदं त्वम्पदं वापि त्यक्त्वा स्वार्थं यथाखिलम् ॥ ७४० ॥
</details>

<details><summary>मूलम्</summary>

गङ्गापदं यथा स्वार्थं त्यक्त्वा लक्षयते तटम् ।  
तत्पदं त्वम्पदं वापि त्यक्त्वा स्वार्थं यथाखिलम् ॥ ७४० ॥
</details>

<details open><summary>विश्वास-प्रस्तुतिः</summary>

तदर्थं वा त्वमर्थं वा यदि लक्षयति स्वयम् ।  
तदा जहल्लक्षणायाः प्रवृत्तिरुपपद्यते ॥ ७४१ ॥
</details>

<details><summary>मूलम्</summary>

तदर्थं वा त्वमर्थं वा यदि लक्षयति स्वयम् ।  
तदा जहल्लक्षणायाः प्रवृत्तिरुपपद्यते ॥ ७४१ ॥
</details>

<details open><summary>विश्वास-प्रस्तुतिः</summary>

न शङ्कनीयमित्यार्यैर्ज्ञातार्थे न हि लक्षणा ।  
तत्पदं त्वम्पदं वापि श्रूयते च प्रतीयते ॥ ७४२ ॥
</details>

<details><summary>मूलम्</summary>

न शङ्कनीयमित्यार्यैर्ज्ञातार्थे न हि लक्षणा ।  
तत्पदं त्वम्पदं वापि श्रूयते च प्रतीयते ॥ ७४२ ॥
</details>

<details open><summary>विश्वास-प्रस्तुतिः</summary>

तदर्थे च कथं तत्र सम्प्रवर्तेत लक्षणा ।  
अत्र शोणो धावतीति वाक्यवन्न प्रवर्तते ॥ ७४३ ॥
</details>

<details><summary>मूलम्</summary>

तदर्थे च कथं तत्र सम्प्रवर्तेत लक्षणा ।  
अत्र शोणो धावतीति वाक्यवन्न प्रवर्तते ॥ ७४३ ॥
</details>

<details open><summary>विश्वास-प्रस्तुतिः</summary>

अजहल्लक्षणा वापि सा जहल्लक्षणा यथा ।  
गुणस्य गमनं लोके विरुद्धं द्रव्यमन्तरा ॥ ७४४ ॥
</details>

<details><summary>मूलम्</summary>

अजहल्लक्षणा वापि सा जहल्लक्षणा यथा ।  
गुणस्य गमनं लोके विरुद्धं द्रव्यमन्तरा ॥ ७४४ ॥
</details>

<details open><summary>विश्वास-प्रस्तुतिः</summary>

अतस्तमपरित्यज्य तद्गुणाश्रयलक्षणः ।  
लक्ष्यादिर्लक्ष्यते तत्र लक्षणासौ प्रवर्तते ॥ ७४५ ॥
</details>

<details><summary>मूलम्</summary>

अतस्तमपरित्यज्य तद्गुणाश्रयलक्षणः ।  
लक्ष्यादिर्लक्ष्यते तत्र लक्षणासौ प्रवर्तते ॥ ७४५ ॥
</details>

<details open><summary>विश्वास-प्रस्तुतिः</summary>

वाक्ये तत्त्वमसीत्यत्र ब्रह्मात्मैकत्वबोधके ।  
परोक्षत्वापरोक्षत्वादिविशिष्टचितोर्द्वयोः ॥ ७४६ ॥
</details>

<details><summary>मूलम्</summary>

वाक्ये तत्त्वमसीत्यत्र ब्रह्मात्मैकत्वबोधके ।  
परोक्षत्वापरोक्षत्वादिविशिष्टचितोर्द्वयोः ॥ ७४६ ॥
</details>

<details open><summary>विश्वास-प्रस्तुतिः</summary>

एकत्वरूपवाक्यार्थो विरुद्धांशविवर्जनात् ।  
न सिध्यति यतस्तस्मान्नाजहल्लक्षणा मता ॥ ७४७ ॥
</details>

<details><summary>मूलम्</summary>

एकत्वरूपवाक्यार्थो विरुद्धांशविवर्जनात् ।  
न सिध्यति यतस्तस्मान्नाजहल्लक्षणा मता ॥ ७४७ ॥
</details>

<details open><summary>विश्वास-प्रस्तुतिः</summary>

तत्पदं त्वम्पदं चापि स्वकीयार्थविरोधिनम् ।  
अंशं सम्यक्परित्यज्य स्वाविरुद्धांशसंयुतम् ॥ ७४८ ॥
</details>

<details><summary>मूलम्</summary>

तत्पदं त्वम्पदं चापि स्वकीयार्थविरोधिनम् ।  
अंशं सम्यक्परित्यज्य स्वाविरुद्धांशसंयुतम् ॥ ७४८ ॥
</details>

<details open><summary>विश्वास-प्रस्तुतिः</summary>

तदर्थं वा त्वमर्थं वा सम्यग्लक्षयतः स्वयम् ।  
भागलक्षणया साध्यं किमस्तीति न शङ्क्यताम् ॥ ७४९ ॥
</details>

<details><summary>मूलम्</summary>

तदर्थं वा त्वमर्थं वा सम्यग्लक्षयतः स्वयम् ।  
भागलक्षणया साध्यं किमस्तीति न शङ्क्यताम् ॥ ७४९ ॥
</details>

<details open><summary>विश्वास-प्रस्तुतिः</summary>

अविरुद्धं पदार्थान्तरांशं स्वांशं च तत्कथम् ।  
एकं पदं लक्षणया संलक्षयितुमर्हति ॥ ७५० ॥
</details>

<details><summary>मूलम्</summary>

अविरुद्धं पदार्थान्तरांशं स्वांशं च तत्कथम् ।  
एकं पदं लक्षणया संलक्षयितुमर्हति ॥ ७५० ॥
</details>

<details open><summary>विश्वास-प्रस्तुतिः</summary>

पदान्तरेण सिद्धायां पदार्थप्रमितौ स्वतः ।  
तदर्थप्रत्ययापेक्षा पुनर्लक्षणया कुतः ॥ ७५१ ॥
</details>

<details><summary>मूलम्</summary>

पदान्तरेण सिद्धायां पदार्थप्रमितौ स्वतः ।  
तदर्थप्रत्ययापेक्षा पुनर्लक्षणया कुतः ॥ ७५१ ॥
</details>

<details open><summary>विश्वास-प्रस्तुतिः</summary>

तस्मात्तत्त्वमसीत्यत्र लक्षणा भागलक्षणा ।  
वाक्यार्थसत्त्वाखण्डैकरसतासिद्धये मता ॥ ७५२ ॥
</details>

<details><summary>मूलम्</summary>

तस्मात्तत्त्वमसीत्यत्र लक्षणा भागलक्षणा ।  
वाक्यार्थसत्त्वाखण्डैकरसतासिद्धये मता ॥ ७५२ ॥
</details>

<details open><summary>विश्वास-प्रस्तुतिः</summary>

भागं विरुद्धं सन्त्यज्याविरोधो लक्ष्यते यदा ।  
सा भागलक्षणेत्याहुर्लक्षणज्ञा विचक्षणाः ॥ ७५३ ॥
</details>

<details><summary>मूलम्</summary>

भागं विरुद्धं सन्त्यज्याविरोधो लक्ष्यते यदा ।  
सा भागलक्षणेत्याहुर्लक्षणज्ञा विचक्षणाः ॥ ७५३ ॥
</details>

<details open><summary>विश्वास-प्रस्तुतिः</summary>

सोऽयं देवदत्त इति वाक्यं वाक्यार्थ एव वा ।  
देवदत्तैक्यरूपस्ववाक्यार्थानवबोधकम् ॥ ७५४ ॥
</details>

<details><summary>मूलम्</summary>

सोऽयं देवदत्त इति वाक्यं वाक्यार्थ एव वा ।  
देवदत्तैक्यरूपस्ववाक्यार्थानवबोधकम् ॥ ७५४ ॥
</details>

<details open><summary>विश्वास-प्रस्तुतिः</summary>

देशकालादिवैशिष्ट्यं विरुद्धांशं निरस्य च ।  
अविरुद्धं देवदत्तदेहमात्रं स्वलक्षणम् ॥ ७५५ ॥
</details>

<details><summary>मूलम्</summary>

देशकालादिवैशिष्ट्यं विरुद्धांशं निरस्य च ।  
अविरुद्धं देवदत्तदेहमात्रं स्वलक्षणम् ॥ ७५५ ॥
</details>

<details open><summary>विश्वास-प्रस्तुतिः</summary>

भागलक्षणया सम्यग्लक्षयत्यनया यथा ।  
तथा तत्त्वमसीत्यत्र वाक्यं वाक्यार्थ एव वा ॥ ७५६ ॥
</details>

<details><summary>मूलम्</summary>

भागलक्षणया सम्यग्लक्षयत्यनया यथा ।  
तथा तत्त्वमसीत्यत्र वाक्यं वाक्यार्थ एव वा ॥ ७५६ ॥
</details>

<details open><summary>विश्वास-प्रस्तुतिः</summary>

परोक्षत्वापरोक्षत्वादिविशिष्टचितोर्द्वयोः ।  
एकत्वरूपवाक्यार्थविरुद्धांशमुपस्थितम् ॥ ७५७ ॥
</details>

<details><summary>मूलम्</summary>

परोक्षत्वापरोक्षत्वादिविशिष्टचितोर्द्वयोः ।  
एकत्वरूपवाक्यार्थविरुद्धांशमुपस्थितम् ॥ ७५७ ॥
</details>

<details open><summary>विश्वास-प्रस्तुतिः</summary>

परोक्षत्वापरोक्षत्वसर्वज्ञत्वादिलक्षणम् ।  
बुद्ध्यादिस्थूलपर्यन्तमाविद्यकमनात्मकम् ॥ ७५८ ॥
</details>

<details><summary>मूलम्</summary>

परोक्षत्वापरोक्षत्वसर्वज्ञत्वादिलक्षणम् ।  
बुद्ध्यादिस्थूलपर्यन्तमाविद्यकमनात्मकम् ॥ ७५८ ॥
</details>

<details open><summary>विश्वास-प्रस्तुतिः</summary>

परित्यज्य विरुद्धांशं शुद्धचैतन्यलक्षणम् ।  
वस्तु केवलसन्मात्रं निर्विकल्पं निरञ्जनम् ॥ ७५९ ॥
</details>

<details><summary>मूलम्</summary>

परित्यज्य विरुद्धांशं शुद्धचैतन्यलक्षणम् ।  
वस्तु केवलसन्मात्रं निर्विकल्पं निरञ्जनम् ॥ ७५९ ॥
</details>

<details open><summary>विश्वास-प्रस्तुतिः</summary>

लक्षयत्यनया सम्यग्भागलक्षणया ततः ।  
सर्वोपाधिविनिर्मुक्तं सच्चिदानन्दमद्वयम् ॥ ७६० ॥
</details>

<details><summary>मूलम्</summary>

लक्षयत्यनया सम्यग्भागलक्षणया ततः ।  
सर्वोपाधिविनिर्मुक्तं सच्चिदानन्दमद्वयम् ॥ ७६० ॥
</details>

<details open><summary>विश्वास-प्रस्तुतिः</summary>

निर्विशेषं निराभासमतादृशमनीदृशम् ।  
अनिर्देश्यमनाद्यन्तमनन्तं शान्तमच्युतम् ।  
अप्रतर्क्यमविज्ञेयं निर्गुणं ब्रह्म शिष्यते ॥ ७६१ ॥
</details>

<details><summary>मूलम्</summary>

निर्विशेषं निराभासमतादृशमनीदृशम् ।  
अनिर्देश्यमनाद्यन्तमनन्तं शान्तमच्युतम् ।  
अप्रतर्क्यमविज्ञेयं निर्गुणं ब्रह्म शिष्यते ॥ ७६१ ॥
</details>

<details open><summary>विश्वास-प्रस्तुतिः</summary>

उपाधिवैशिष्ट्यकृतो विरोधो  
ब्रह्मात्मनोरेकतयाधिगत्या ।  
उपाधिवैशिष्ट्य उदस्यमाने  
न कश्चिदप्यस्ति विरोध एतयोः ॥ ७६२ ॥
</details>

<details><summary>मूलम्</summary>

उपाधिवैशिष्ट्यकृतो विरोधो  
ब्रह्मात्मनोरेकतयाधिगत्या ।  
उपाधिवैशिष्ट्य उदस्यमाने  
न कश्चिदप्यस्ति विरोध एतयोः ॥ ७६२ ॥
</details>

<details open><summary>विश्वास-प्रस्तुतिः</summary>

तयोरुपाधिश्च विशिष्टता च  
तद्धर्मभाक्त्वं च विलक्षणत्वम् ।  
भ्रान्त्या कृतं सर्वमिदं मृषैव  
स्वप्नार्थवज्जाग्रति नैव सत्यम् ॥ ७६३ ॥
</details>

<details><summary>मूलम्</summary>

तयोरुपाधिश्च विशिष्टता च  
तद्धर्मभाक्त्वं च विलक्षणत्वम् ।  
भ्रान्त्या कृतं सर्वमिदं मृषैव  
स्वप्नार्थवज्जाग्रति नैव सत्यम् ॥ ७६३ ॥
</details>

<details open><summary>विश्वास-प्रस्तुतिः</summary>

निद्रासूतशरीरधर्मसुखदुःखादिप्रपञ्चोऽपि वा  
जीवेशादिभिदापि वा न च ऋतं कर्तुं क्वचिच्छक्यते ।  
मायाकल्पितदेशकालजगदीशादिभ्रमस्तादृशः  
को भेदोऽस्त्यनयोर्द्वयोस्तु कतमः सत्योऽन्यतः को भवेत् ॥ ७६४ ॥
</details>

<details><summary>मूलम्</summary>

निद्रासूतशरीरधर्मसुखदुःखादिप्रपञ्चोऽपि वा  
जीवेशादिभिदापि वा न च ऋतं कर्तुं क्वचिच्छक्यते ।  
मायाकल्पितदेशकालजगदीशादिभ्रमस्तादृशः  
को भेदोऽस्त्यनयोर्द्वयोस्तु कतमः सत्योऽन्यतः को भवेत् ॥ ७६४ ॥
</details>

<details open><summary>विश्वास-प्रस्तुतिः</summary>

न स्वप्नजागरणयोरुभयोर्विशेषः  
सन्दृश्यते क्वचिदपि भ्रमजैर्विकल्पैः ।  
यद्दृष्टदर्शनमुखैरत एव मिथ्या  
स्वप्नो यथा ननु तथैव हि जागरोऽपि ॥ ७६५ ॥
</details>

<details><summary>मूलम्</summary>

न स्वप्नजागरणयोरुभयोर्विशेषः  
सन्दृश्यते क्वचिदपि भ्रमजैर्विकल्पैः ।  
यद्दृष्टदर्शनमुखैरत एव मिथ्या  
स्वप्नो यथा ननु तथैव हि जागरोऽपि ॥ ७६५ ॥
</details>

<details open><summary>विश्वास-प्रस्तुतिः</summary>

अविद्याकार्यतस्तुल्यौ द्वावपि स्वप्नजागरौ ।  
दृष्टदर्शनदृश्यादिकल्पनोभयतः समा ॥ ७६६ ॥
</details>

<details><summary>मूलम्</summary>

अविद्याकार्यतस्तुल्यौ द्वावपि स्वप्नजागरौ ।  
दृष्टदर्शनदृश्यादिकल्पनोभयतः समा ॥ ७६६ ॥
</details>

<details open><summary>विश्वास-प्रस्तुतिः</summary>

अभाव उभयोः सुप्तौ सर्वैरप्यनुभूयते ।  
न कश्चिदनयोर्भेदस्तस्मान्मिथ्यात्वमर्हतः ॥ ७६७ ॥
</details>

<details><summary>मूलम्</summary>

अभाव उभयोः सुप्तौ सर्वैरप्यनुभूयते ।  
न कश्चिदनयोर्भेदस्तस्मान्मिथ्यात्वमर्हतः ॥ ७६७ ॥
</details>

<details open><summary>विश्वास-प्रस्तुतिः</summary>

भ्रान्त्या ब्रह्मणि भेदोऽयं सजातीयादिलक्षणः ।  
कालत्रयेऽपि हे विद्वन् वस्तुतो नैव कश्चन ॥ ७६८ ॥
</details>

<details><summary>मूलम्</summary>

भ्रान्त्या ब्रह्मणि भेदोऽयं सजातीयादिलक्षणः ।  
कालत्रयेऽपि हे विद्वन् वस्तुतो नैव कश्चन ॥ ७६८ ॥
</details>

<details open><summary>विश्वास-प्रस्तुतिः</summary>

यत्र नान्यत्पश्यतीति श्रुतिर्द्वैतं निषेधति ।  
कल्पितस्य भ्रमाद्भूम्नि मिथ्यात्वावगमाय तत् ॥ ७६९ ॥
</details>

<details><summary>मूलम्</summary>

यत्र नान्यत्पश्यतीति श्रुतिर्द्वैतं निषेधति ।  
कल्पितस्य भ्रमाद्भूम्नि मिथ्यात्वावगमाय तत् ॥ ७६९ ॥
</details>

<details open><summary>विश्वास-प्रस्तुतिः</summary>

यतस्ततो ब्रह्म सदाद्वितीयं  
विकल्पशून्यं निरुपाधि निर्मलम् ।  
निरन्तरानन्दघनं निरीहं  
निरास्पदं केवलमेकमेव ॥ ७७० ॥
</details>

<details><summary>मूलम्</summary>

यतस्ततो ब्रह्म सदाद्वितीयं  
विकल्पशून्यं निरुपाधि निर्मलम् ।  
निरन्तरानन्दघनं निरीहं  
निरास्पदं केवलमेकमेव ॥ ७७० ॥
</details>

<details open><summary>विश्वास-प्रस्तुतिः</summary>

नैवास्ति काचन भिदा न गुणप्रतीति -  
र्नो वाक्प्रवृत्तिरपि वा न मनःप्रवृत्तिः ।  
यत्केवलं परमशान्तमनन्तमाद्य -  
मानन्दमात्रमवभाति सदद्वितीयम् ॥ ७७१ ॥
</details>

<details><summary>मूलम्</summary>

नैवास्ति काचन भिदा न गुणप्रतीति -  
र्नो वाक्प्रवृत्तिरपि वा न मनःप्रवृत्तिः ।  
यत्केवलं परमशान्तमनन्तमाद्य -  
मानन्दमात्रमवभाति सदद्वितीयम् ॥ ७७१ ॥
</details>

<details open><summary>विश्वास-प्रस्तुतिः</summary>

यदिदं परमं सत्यं तत्त्वं सच्चित्सुखात्मकम् ।  
अजरामरणं नित्यं सत्यमेतद्वचो मम ॥ ७७२ ॥
</details>

<details><summary>मूलम्</summary>

यदिदं परमं सत्यं तत्त्वं सच्चित्सुखात्मकम् ।  
अजरामरणं नित्यं सत्यमेतद्वचो मम ॥ ७७२ ॥
</details>

<details open><summary>विश्वास-प्रस्तुतिः</summary>

न हि त्वं देहोऽसावसुरपि च वाप्यक्षनिकरो  
मनो वा बुद्धिर्वा क्वचिदपि तथाहङ्कृतिरपि ।  
न चैषां सङ्घातस्त्वमु भवति विद्वन् शृणु परं  
यदेतेषां साक्षी स्फुरणममलं तत्त्वमसि हि ॥ ७७३ ॥
</details>

<details><summary>मूलम्</summary>

न हि त्वं देहोऽसावसुरपि च वाप्यक्षनिकरो  
मनो वा बुद्धिर्वा क्वचिदपि तथाहङ्कृतिरपि ।  
न चैषां सङ्घातस्त्वमु भवति विद्वन् शृणु परं  
यदेतेषां साक्षी स्फुरणममलं तत्त्वमसि हि ॥ ७७३ ॥
</details>

<details open><summary>विश्वास-प्रस्तुतिः</summary>

यज्जायते वस्तु तदेव वर्धते  
तदेव मृत्युं समुपैति काले ।  
जन्मैव तेनास्ति तथैव मृत्यु -  
र्नास्त्येव नित्यस्य विभोरजस्य ॥ ७७४ ॥
</details>

<details><summary>मूलम्</summary>

यज्जायते वस्तु तदेव वर्धते  
तदेव मृत्युं समुपैति काले ।  
जन्मैव तेनास्ति तथैव मृत्यु -  
र्नास्त्येव नित्यस्य विभोरजस्य ॥ ७७४ ॥
</details>

<details open><summary>विश्वास-प्रस्तुतिः</summary>

य एष देहो जनितः स एव  
समेधते नश्यति कर्मयोगात् ।  
त्वमेतदीयास्वखिलास्वववस्था -  
स्ववस्थितः साक्ष्यसि बोधमात्रः ॥ ७७५ ॥
</details>

<details><summary>मूलम्</summary>

य एष देहो जनितः स एव  
समेधते नश्यति कर्मयोगात् ।  
त्वमेतदीयास्वखिलास्वववस्था -  
स्ववस्थितः साक्ष्यसि बोधमात्रः ॥ ७७५ ॥
</details>

<details open><summary>विश्वास-प्रस्तुतिः</summary>

यत्स्वप्रकाशमखिलात्मकमासुषुप्ते -  
रेकात्मनाहमहमित्यवभाति नित्यम् ।  
बुद्धेः समस्तविकृतेरविकारि बोद्धृ  
यद्ब्रह्म तत्त्वमसि केवलबोधमात्रम् ॥ ७७६ ॥
</details>

<details><summary>मूलम्</summary>

यत्स्वप्रकाशमखिलात्मकमासुषुप्ते -  
रेकात्मनाहमहमित्यवभाति नित्यम् ।  
बुद्धेः समस्तविकृतेरविकारि बोद्धृ  
यद्ब्रह्म तत्त्वमसि केवलबोधमात्रम् ॥ ७७६ ॥
</details>

<details open><summary>विश्वास-प्रस्तुतिः</summary>

स्वात्मन्यनस्तमयसंविदि कल्पितस्य  
व्योमादिसर्वजगतः प्रददाति सत्ताम् ।  
स्फूर्तिं स्वकीयमहसा वितनोति साक्षा -  
द्यद्ब्रह्म तत्त्वमसि केवलबोधमात्रम् ॥ ७७७ ॥
</details>

<details><summary>मूलम्</summary>

स्वात्मन्यनस्तमयसंविदि कल्पितस्य  
व्योमादिसर्वजगतः प्रददाति सत्ताम् ।  
स्फूर्तिं स्वकीयमहसा वितनोति साक्षा -  
द्यद्ब्रह्म तत्त्वमसि केवलबोधमात्रम् ॥ ७७७ ॥
</details>

<details open><summary>विश्वास-प्रस्तुतिः</summary>

सम्यक्समाधिनिरतैर्विमलान्तरङ्गे  
साक्षादवेक्ष्य निजतत्त्वमपारसौख्यम् ।  
सन्तुष्यते परमहंसकुलैरजस्रं  
यद्ब्रह्म तत्त्वमसि केवलबोधमात्रम् ॥ ७७८ ॥
</details>

<details><summary>मूलम्</summary>

सम्यक्समाधिनिरतैर्विमलान्तरङ्गे  
साक्षादवेक्ष्य निजतत्त्वमपारसौख्यम् ।  
सन्तुष्यते परमहंसकुलैरजस्रं  
यद्ब्रह्म तत्त्वमसि केवलबोधमात्रम् ॥ ७७८ ॥
</details>

<details open><summary>विश्वास-प्रस्तुतिः</summary>

अन्तर्बहिः स्वयमखण्डितमेकरूप -  
मारोपितार्थवदुदञ्चति मूढबुद्धेः ।  
मृत्स्नादिवद्विगतविक्रियमात्मवेद्यं  
यद्ब्रह्म तत्त्वमसि केवलबोधमात्रम् ॥ ७७९ ॥
</details>

<details><summary>मूलम्</summary>

अन्तर्बहिः स्वयमखण्डितमेकरूप -  
मारोपितार्थवदुदञ्चति मूढबुद्धेः ।  
मृत्स्नादिवद्विगतविक्रियमात्मवेद्यं  
यद्ब्रह्म तत्त्वमसि केवलबोधमात्रम् ॥ ७७९ ॥
</details>

<details open><summary>विश्वास-प्रस्तुतिः</summary>

श्रुत्युक्तमव्ययमनन्तमनादिमध्य -  
मव्यक्तमक्षरमनाश्रयमप्रमेयम् ।  
आनन्दसद्घनमनामयमद्वितीयं  
यद्ब्रह्म तत्त्वमसि केवलबोधमात्रम् ॥ ७८० ॥
</details>

<details><summary>मूलम्</summary>

श्रुत्युक्तमव्ययमनन्तमनादिमध्य -  
मव्यक्तमक्षरमनाश्रयमप्रमेयम् ।  
आनन्दसद्घनमनामयमद्वितीयं  
यद्ब्रह्म तत्त्वमसि केवलबोधमात्रम् ॥ ७८० ॥
</details>

<details open><summary>विश्वास-प्रस्तुतिः</summary>

शरीरतद्योगतदीयधर्मा -  
द्यारोपणं भ्रान्तिवशात्त्वयीदम् ।  
न वस्तुतः किञ्चिदतस्त्वजस्त्वं  
मृत्योर्भयं क्वास्ति तवासि पूर्णः ॥ ७८१ ॥
</details>

<details><summary>मूलम्</summary>

शरीरतद्योगतदीयधर्मा -  
द्यारोपणं भ्रान्तिवशात्त्वयीदम् ।  
न वस्तुतः किञ्चिदतस्त्वजस्त्वं  
मृत्योर्भयं क्वास्ति तवासि पूर्णः ॥ ७८१ ॥
</details>

<details open><summary>विश्वास-प्रस्तुतिः</summary>

यद्यद्दृष्टं भ्रान्तिमत्या स्वदृष्ट्या  
तत्तत्सम्यग्वस्तुदृष्ट्या त्वमेव ।  
त्वत्तो नान्यद्वस्तु किञ्चित्तु लोके  
कस्माद्भीतिस्ते भवेदद्वयस्य ॥ ७८२ ॥
</details>

<details><summary>मूलम्</summary>

यद्यद्दृष्टं भ्रान्तिमत्या स्वदृष्ट्या  
तत्तत्सम्यग्वस्तुदृष्ट्या त्वमेव ।  
त्वत्तो नान्यद्वस्तु किञ्चित्तु लोके  
कस्माद्भीतिस्ते भवेदद्वयस्य ॥ ७८२ ॥
</details>

<details open><summary>विश्वास-प्रस्तुतिः</summary>

पश्यतस्त्वहमेवेदं सर्वमित्यात्मनाखिलम् ।  
भयं स्याद्विदुषः कस्मात्स्वस्मान्न भयमिष्यते ॥ ७८३ ॥
</details>

<details><summary>मूलम्</summary>

पश्यतस्त्वहमेवेदं सर्वमित्यात्मनाखिलम् ।  
भयं स्याद्विदुषः कस्मात्स्वस्मान्न भयमिष्यते ॥ ७८३ ॥
</details>

<details open><summary>विश्वास-प्रस्तुतिः</summary>

तस्मात्त्वमभयं नित्यं केवलानन्दलक्षणम् ।  
निष्कलं निष्क्रियं शान्तं ब्रह्मैवासि सदाद्वयम् ॥ ७८४ ॥
</details>

<details><summary>मूलम्</summary>

तस्मात्त्वमभयं नित्यं केवलानन्दलक्षणम् ।  
निष्कलं निष्क्रियं शान्तं ब्रह्मैवासि सदाद्वयम् ॥ ७८४ ॥
</details>

<details open><summary>विश्वास-प्रस्तुतिः</summary>

ज्ञातृज्ञानज्ञेयविहीनं ज्ञातुरभिन्नं ज्ञानमखण्डम् ।  
ज्ञेयाज्ञेयत्वादिविमुक्तं शुद्धं बुद्धं तत्त्वमसि त्वम् ॥ ७८५ ॥
</details>

<details><summary>मूलम्</summary>

ज्ञातृज्ञानज्ञेयविहीनं ज्ञातुरभिन्नं ज्ञानमखण्डम् ।  
ज्ञेयाज्ञेयत्वादिविमुक्तं शुद्धं बुद्धं तत्त्वमसि त्वम् ॥ ७८५ ॥
</details>

<details open><summary>विश्वास-प्रस्तुतिः</summary>

अन्तःप्रज्ञत्वादिविकल्पैरस्पृष्टं यत्तद्दृशिमात्रम् ।  
सत्तामात्रं समरसमेकं शुद्धं बुद्धं तत्त्वमसि त्वम् ॥ ७८६ ॥
</details>

<details><summary>मूलम्</summary>

अन्तःप्रज्ञत्वादिविकल्पैरस्पृष्टं यत्तद्दृशिमात्रम् ।  
सत्तामात्रं समरसमेकं शुद्धं बुद्धं तत्त्वमसि त्वम् ॥ ७८६ ॥
</details>

<details open><summary>विश्वास-प्रस्तुतिः</summary>

सर्वाकारं सर्वमसर्वं सर्वनिषेधावधिभूतं यत् ।  
सत्यं शाश्वतमेकमनन्तं शुद्धं बुद्धं तत्त्वमसि त्वम् ॥ ७८७ ॥
</details>

<details><summary>मूलम्</summary>

सर्वाकारं सर्वमसर्वं सर्वनिषेधावधिभूतं यत् ।  
सत्यं शाश्वतमेकमनन्तं शुद्धं बुद्धं तत्त्वमसि त्वम् ॥ ७८७ ॥
</details>

<details open><summary>विश्वास-प्रस्तुतिः</summary>

नित्यानन्दाखण्डैकरसं निष्कलमक्रियमस्तविकारम् ।  
प्रत्यगभिन्नं परमव्यक्तं शुद्धं बुद्धं तत्त्वमसि त्वम् ॥ ७८८ ॥
</details>

<details><summary>मूलम्</summary>

नित्यानन्दाखण्डैकरसं निष्कलमक्रियमस्तविकारम् ।  
प्रत्यगभिन्नं परमव्यक्तं शुद्धं बुद्धं तत्त्वमसि त्वम् ॥ ७८८ ॥
</details>

<details open><summary>विश्वास-प्रस्तुतिः</summary>

त्वं प्रत्यस्ताशेषविशेषं व्योमेवान्तर्बहिरपि पूर्णम् ।  
ब्रह्मानन्दं परमद्वैतं शुद्धं बुद्धं तत्त्वमसि त्वम् ॥ ७८९ ॥
</details>

<details><summary>मूलम्</summary>

त्वं प्रत्यस्ताशेषविशेषं व्योमेवान्तर्बहिरपि पूर्णम् ।  
ब्रह्मानन्दं परमद्वैतं शुद्धं बुद्धं तत्त्वमसि त्वम् ॥ ७८९ ॥
</details>

<details open><summary>विश्वास-प्रस्तुतिः</summary>

ब्रह्मैवाहमहं ब्रह्म निर्गुणं निर्विकल्पकम् ।  
इत्येवाखण्डया वृत्त्या तिष्ठ ब्रह्मणि निष्क्रिये ॥ ७९० ॥
</details>

<details><summary>मूलम्</summary>

ब्रह्मैवाहमहं ब्रह्म निर्गुणं निर्विकल्पकम् ।  
इत्येवाखण्डया वृत्त्या तिष्ठ ब्रह्मणि निष्क्रिये ॥ ७९० ॥
</details>

<details open><summary>विश्वास-प्रस्तुतिः</summary>

अखण्डामेवैतां घटितपरमानन्दलहरीं  
परिध्वस्तद्वैतप्रमितिममलां वृत्तिमनिशम् ।  
अमुञ्चानः स्वात्मन्यनुपमसुखे ब्रह्मणि परे  
रमस्व प्रारब्धं क्षपय सुखवृत्त्या त्वमनया ॥ ७९१ ॥
</details>

<details><summary>मूलम्</summary>

अखण्डामेवैतां घटितपरमानन्दलहरीं  
परिध्वस्तद्वैतप्रमितिममलां वृत्तिमनिशम् ।  
अमुञ्चानः स्वात्मन्यनुपमसुखे ब्रह्मणि परे  
रमस्व प्रारब्धं क्षपय सुखवृत्त्या त्वमनया ॥ ७९१ ॥
</details>

<details open><summary>विश्वास-प्रस्तुतिः</summary>

ब्रह्मानन्दरसास्वादतत्परेणैव चेतसा ।  
समाधिनिष्ठितो भूत्वा तिष्ठ विद्वन्सदा मुने ॥ ७९२ ॥
</details>

<details><summary>मूलम्</summary>

ब्रह्मानन्दरसास्वादतत्परेणैव चेतसा ।  
समाधिनिष्ठितो भूत्वा तिष्ठ विद्वन्सदा मुने ॥ ७९२ ॥
</details>

<details open><summary>विश्वास-प्रस्तुतिः</summary>

शिष्यः -

अखण्डाख्या वृत्तिरेषा वाक्यार्थश्रुतिमात्रतः ।  
श्रोतुः सञ्जायते किं वा क्रियान्तरमपेक्षते ॥ ७९३ ॥
</details>

<details><summary>मूलम्</summary>

शिष्यः -

अखण्डाख्या वृत्तिरेषा वाक्यार्थश्रुतिमात्रतः ।  
श्रोतुः सञ्जायते किं वा क्रियान्तरमपेक्षते ॥ ७९३ ॥
</details>

<details open><summary>विश्वास-प्रस्तुतिः</summary>

समाधिः कः कतिविधस्तत्सिद्धेः किमु साधनम् ।  
समाधेरन्तरायाः के सर्वमेतन्निरूप्यताम् ॥ ७९४ ॥
</details>

<details><summary>मूलम्</summary>

समाधिः कः कतिविधस्तत्सिद्धेः किमु साधनम् ।  
समाधेरन्तरायाः के सर्वमेतन्निरूप्यताम् ॥ ७९४ ॥
</details>

<details open><summary>विश्वास-प्रस्तुतिः</summary>

श्रीगुरुः -

मुख्यगौणादिभेदेन विद्यन्तेऽत्राधिकारिणः ।  
तेषां प्रज्ञानुसारेणाखण्डा वृत्तिरुदेष्यते ॥ ७९५ ॥
</details>

<details><summary>मूलम्</summary>

श्रीगुरुः -

मुख्यगौणादिभेदेन विद्यन्तेऽत्राधिकारिणः ।  
तेषां प्रज्ञानुसारेणाखण्डा वृत्तिरुदेष्यते ॥ ७९५ ॥
</details>

<details open><summary>विश्वास-प्रस्तुतिः</summary>

श्रद्धाभक्तिपुरःसरेण विहितेनैवेश्वरं कर्मणा  
सन्तोष्यार्जिततत्प्रसादमहिमा जन्मान्तरेष्वेव यः ।  
नित्यानित्यविवेकतीव्रविरतिन्यासादिभिः साधनै -  
र्युक्तः सः श्रवणे सतामभिमतो मुख्याधिकारी द्विजः ॥ ७९६ ॥
</details>

<details><summary>मूलम्</summary>

श्रद्धाभक्तिपुरःसरेण विहितेनैवेश्वरं कर्मणा  
सन्तोष्यार्जिततत्प्रसादमहिमा जन्मान्तरेष्वेव यः ।  
नित्यानित्यविवेकतीव्रविरतिन्यासादिभिः साधनै -  
र्युक्तः सः श्रवणे सतामभिमतो मुख्याधिकारी द्विजः ॥ ७९६ ॥
</details>

<details open><summary>विश्वास-प्रस्तुतिः</summary>

अध्यारोपापवादक्रममनुसरता देशिकेनात्र वेत्त्र  
वाक्यार्थे बोध्यमाने सति सपदि सतः शुद्धबुद्धेरमुष्य ।  
नित्यानन्दाद्वितीयं निरुपमममलं यत्परं तत्त्वमेकं  
तद्ब्रह्मैवाहमस्मीत्युदयति परमाखण्डताकारवृत्तिः ॥ ७९७ ॥
</details>

<details><summary>मूलम्</summary>

अध्यारोपापवादक्रममनुसरता देशिकेनात्र वेत्त्र  
वाक्यार्थे बोध्यमाने सति सपदि सतः शुद्धबुद्धेरमुष्य ।  
नित्यानन्दाद्वितीयं निरुपमममलं यत्परं तत्त्वमेकं  
तद्ब्रह्मैवाहमस्मीत्युदयति परमाखण्डताकारवृत्तिः ॥ ७९७ ॥
</details>

<details open><summary>विश्वास-प्रस्तुतिः</summary>

अखण्डाकारवृत्तिः सा चिदाभाससमन्विता ।  
आत्माभिन्नं परं ब्रह्म विषयीकृत्य केवलम् ॥ ७९८ ॥
</details>

<details><summary>मूलम्</summary>

अखण्डाकारवृत्तिः सा चिदाभाससमन्विता ।  
आत्माभिन्नं परं ब्रह्म विषयीकृत्य केवलम् ॥ ७९८ ॥
</details>

<details open><summary>विश्वास-प्रस्तुतिः</summary>

बाधते तद्गताज्ञानं यदावरणलक्षणम् ।  
अखण्डाकारया वृत्त्या त्वज्ञाने बाधिते सति ॥ ७९९ ॥
</details>

<details><summary>मूलम्</summary>

बाधते तद्गताज्ञानं यदावरणलक्षणम् ।  
अखण्डाकारया वृत्त्या त्वज्ञाने बाधिते सति ॥ ७९९ ॥
</details>

<details open><summary>विश्वास-प्रस्तुतिः</summary>

तत्कार्यं सकलं तेन समं भवति बाधितम् ।  
तन्तुदाहे तु तत्कार्यपटदाहो यथा तथा ॥ ८०० ॥
</details>

<details><summary>मूलम्</summary>

तत्कार्यं सकलं तेन समं भवति बाधितम् ।  
तन्तुदाहे तु तत्कार्यपटदाहो यथा तथा ॥ ८०० ॥
</details>

<details open><summary>विश्वास-प्रस्तुतिः</summary>

तस्य कार्यतया जीववृत्तिर्भवति बाधिता ।  
उपप्रभा यथा सूर्यं प्रकाशयितुमक्षमा ॥ ८०१ ॥
</details>

<details><summary>मूलम्</summary>

तस्य कार्यतया जीववृत्तिर्भवति बाधिता ।  
उपप्रभा यथा सूर्यं प्रकाशयितुमक्षमा ॥ ८०१ ॥
</details>

<details open><summary>विश्वास-प्रस्तुतिः</summary>

तद्वदेव चिदाभासचैतन्यं वृत्तिसंस्थितम् ।  
स्वप्रकाशं परं ब्रह्म प्रकाशयितुमक्षमम् ॥ ८०२ ॥
</details>

<details><summary>मूलम्</summary>

तद्वदेव चिदाभासचैतन्यं वृत्तिसंस्थितम् ।  
स्वप्रकाशं परं ब्रह्म प्रकाशयितुमक्षमम् ॥ ८०२ ॥
</details>

<details open><summary>विश्वास-प्रस्तुतिः</summary>

प्रचण्डातपमध्यस्थदीपवन्नष्टदीधितिः ।  
तत्तेजसाभिभूतं सल्लीनोपाधितया ततः ॥ ८०३ ॥
</details>

<details><summary>मूलम्</summary>

प्रचण्डातपमध्यस्थदीपवन्नष्टदीधितिः ।  
तत्तेजसाभिभूतं सल्लीनोपाधितया ततः ॥ ८०३ ॥
</details>

<details open><summary>विश्वास-प्रस्तुतिः</summary>

बिम्बभूतपरब्रह्ममात्रं भवति केवलम् ।  
यथापनीते त्वादर्शे प्रतिबिम्बमुखं स्वयम् ॥ ८०४ ॥
</details>

<details><summary>मूलम्</summary>

बिम्बभूतपरब्रह्ममात्रं भवति केवलम् ।  
यथापनीते त्वादर्शे प्रतिबिम्बमुखं स्वयम् ॥ ८०४ ॥
</details>

<details open><summary>विश्वास-प्रस्तुतिः</summary>

मुखमात्रं भवेत्तद्वदेतच्चोपाधिसङ्क्षयात् ।  
घटाज्ञाने यथा वृत्त्या व्याप्तया बाधिते सति ॥ ८०५ ॥
</details>

<details><summary>मूलम्</summary>

मुखमात्रं भवेत्तद्वदेतच्चोपाधिसङ्क्षयात् ।  
घटाज्ञाने यथा वृत्त्या व्याप्तया बाधिते सति ॥ ८०५ ॥
</details>

<details open><summary>विश्वास-प्रस्तुतिः</summary>

घटं विस्फुरयत्येष चिदाभासः स्वतेजसा ।  
न तथा स्वप्रभे ब्रह्मण्याभास उपयुज्यते ॥ ८०६ ॥
</details>

<details><summary>मूलम्</summary>

घटं विस्फुरयत्येष चिदाभासः स्वतेजसा ।  
न तथा स्वप्रभे ब्रह्मण्याभास उपयुज्यते ॥ ८०६ ॥
</details>

<details open><summary>विश्वास-प्रस्तुतिः</summary>

अत एव मतं वृत्तिव्याप्यत्वं वस्तुनः सताम् ।  
न फलव्याप्यता तेन न विरोधः परस्परम् ॥ ८०७ ॥
</details>

<details><summary>मूलम्</summary>

अत एव मतं वृत्तिव्याप्यत्वं वस्तुनः सताम् ।  
न फलव्याप्यता तेन न विरोधः परस्परम् ॥ ८०७ ॥
</details>

<details open><summary>विश्वास-प्रस्तुतिः</summary>

श्रुत्योदितं ततो ब्रह्म ज्ञेयं बुद्ध्यैव सूक्ष्मया ।  
प्रज्ञामान्द्यं भवेद्येषां तेषां न श्रुतिमात्रतः ॥ ८०८ ॥
</details>

<details><summary>मूलम्</summary>

श्रुत्योदितं ततो ब्रह्म ज्ञेयं बुद्ध्यैव सूक्ष्मया ।  
प्रज्ञामान्द्यं भवेद्येषां तेषां न श्रुतिमात्रतः ॥ ८०८ ॥
</details>

<details open><summary>विश्वास-प्रस्तुतिः</summary>

स्यादखण्डाकारवृत्तिर्विना तु मननादिना ।  
श्रवणान्मननाद्ध्यानात्तात्पर्येण निरन्तरम् ॥ ८०९ ॥
</details>

<details><summary>मूलम्</summary>

स्यादखण्डाकारवृत्तिर्विना तु मननादिना ।  
श्रवणान्मननाद्ध्यानात्तात्पर्येण निरन्तरम् ॥ ८०९ ॥
</details>

<details open><summary>विश्वास-प्रस्तुतिः</summary>

बुद्धेः सूक्ष्मत्वमायाति ततो वस्तूपलभ्यते ।  
मन्दप्रज्ञावतां तस्मात्करणीयं पुनः पुनः ॥ ८१० ॥
</details>

<details><summary>मूलम्</summary>

बुद्धेः सूक्ष्मत्वमायाति ततो वस्तूपलभ्यते ।  
मन्दप्रज्ञावतां तस्मात्करणीयं पुनः पुनः ॥ ८१० ॥
</details>

<details open><summary>विश्वास-प्रस्तुतिः</summary>

श्रवणं मननं ध्यानं सम्यग्वस्तूपलब्धये ।  
सर्ववेदान्तवाक्यानां षड्भिर्लिङ्गैः सदद्वये ॥ ८११ ॥
</details>

<details><summary>मूलम्</summary>

श्रवणं मननं ध्यानं सम्यग्वस्तूपलब्धये ।  
सर्ववेदान्तवाक्यानां षड्भिर्लिङ्गैः सदद्वये ॥ ८११ ॥
</details>

<details open><summary>विश्वास-प्रस्तुतिः</summary>

परे ब्रह्मणि तात्पर्यनिश्चयं श्रवणं विदुः ।  
श्रुतस्यैवाद्वितीयस्य वस्तुनः प्रत्यगात्मनः ॥ ८१२ ॥
</details>

<details><summary>मूलम्</summary>

परे ब्रह्मणि तात्पर्यनिश्चयं श्रवणं विदुः ।  
श्रुतस्यैवाद्वितीयस्य वस्तुनः प्रत्यगात्मनः ॥ ८१२ ॥
</details>

<details open><summary>विश्वास-प्रस्तुतिः</summary>

वेदान्तवाक्यानुगुणयुक्तिभिस्त्वनुचिन्तनम् ।  
मननं तच्छ्रुतार्थस्य साक्षात्करणकारणम् ॥ ८१३ ॥
</details>

<details><summary>मूलम्</summary>

वेदान्तवाक्यानुगुणयुक्तिभिस्त्वनुचिन्तनम् ।  
मननं तच्छ्रुतार्थस्य साक्षात्करणकारणम् ॥ ८१३ ॥
</details>

<details open><summary>विश्वास-प्रस्तुतिः</summary>

विजातीयशरीरादिप्रत्ययत्यागपूर्वकम् ।  
सजातीयात्मवृत्तीनां प्रवाहकरणं यथा ॥ ८१४ ॥
</details>

<details><summary>मूलम्</summary>

विजातीयशरीरादिप्रत्ययत्यागपूर्वकम् ।  
सजातीयात्मवृत्तीनां प्रवाहकरणं यथा ॥ ८१४ ॥
</details>

<details open><summary>विश्वास-प्रस्तुतिः</summary>

तैलधारावदच्छिन्नवृत्त्या तद्ध्यानमिष्यते ।  
तावत्कालं प्रयत्नेन कर्तव्यं श्रवणं सदा ॥ ८१५ ॥
</details>

<details><summary>मूलम्</summary>

तैलधारावदच्छिन्नवृत्त्या तद्ध्यानमिष्यते ।  
तावत्कालं प्रयत्नेन कर्तव्यं श्रवणं सदा ॥ ८१५ ॥
</details>

<details open><summary>विश्वास-प्रस्तुतिः</summary>

प्रमाणसंशयो यावत्स्वबुद्धेर्न निवर्तते ।  
प्रमेयसंशयो यावत्तावत्तु श्रुतियुक्तिभिः ॥ ८१६ ॥
</details>

<details><summary>मूलम्</summary>

प्रमाणसंशयो यावत्स्वबुद्धेर्न निवर्तते ।  
प्रमेयसंशयो यावत्तावत्तु श्रुतियुक्तिभिः ॥ ८१६ ॥
</details>

<details open><summary>विश्वास-प्रस्तुतिः</summary>

आत्मयाथार्थ्यनिश्चित्त्यै कर्तव्यं मननं मुहुः ।  
विपरीतात्मधीर्यावन्न विनश्यति चेतसि ।  
तावन्निरन्तरं ध्यानं कर्तव्यं मोक्षमिच्छता ॥ ८१७ ॥
</details>

<details><summary>मूलम्</summary>

आत्मयाथार्थ्यनिश्चित्त्यै कर्तव्यं मननं मुहुः ।  
विपरीतात्मधीर्यावन्न विनश्यति चेतसि ।  
तावन्निरन्तरं ध्यानं कर्तव्यं मोक्षमिच्छता ॥ ८१७ ॥
</details>

<details open><summary>विश्वास-प्रस्तुतिः</summary>

यावन्न तर्केण निरासितोऽपि  
दृश्यप्रपञ्चस्त्वपरोक्षबोधात् ।  
विलीयते तावदमुष्य भिक्षो -  
र्ध्यानादि सम्यक्करणीयमेव ॥ ८१८ ॥
</details>

<details><summary>मूलम्</summary>

यावन्न तर्केण निरासितोऽपि  
दृश्यप्रपञ्चस्त्वपरोक्षबोधात् ।  
विलीयते तावदमुष्य भिक्षो -  
र्ध्यानादि सम्यक्करणीयमेव ॥ ८१८ ॥
</details>

<details open><summary>विश्वास-प्रस्तुतिः</summary>

सविकल्पो निर्विकल्प इति द्वेधा निगद्यते ।  
समाधिः सविकल्पस्य लक्षणं वच्मि तच्छृणु ॥ ८१९ ॥
</details>

<details><summary>मूलम्</summary>

सविकल्पो निर्विकल्प इति द्वेधा निगद्यते ।  
समाधिः सविकल्पस्य लक्षणं वच्मि तच्छृणु ॥ ८१९ ॥
</details>

<details open><summary>विश्वास-प्रस्तुतिः</summary>

ज्ञात्राद्यविलयेनैव ज्ञेये ब्रह्मणि केवले ।  
तदाकाराकारितया चित्तवृत्तेरवस्थितिः ॥ ८२० ॥
</details>

<details><summary>मूलम्</summary>

ज्ञात्राद्यविलयेनैव ज्ञेये ब्रह्मणि केवले ।  
तदाकाराकारितया चित्तवृत्तेरवस्थितिः ॥ ८२० ॥
</details>

<details open><summary>विश्वास-प्रस्तुतिः</summary>

सद्भिः स एव विज्ञेयः समाधिः सविकल्पकः ।  
मृद एवावभानेऽपि मृण्मयद्विपभानवत् ॥ ८२१ ॥
</details>

<details><summary>मूलम्</summary>

सद्भिः स एव विज्ञेयः समाधिः सविकल्पकः ।  
मृद एवावभानेऽपि मृण्मयद्विपभानवत् ॥ ८२१ ॥
</details>

<details open><summary>विश्वास-प्रस्तुतिः</summary>

सन्मात्रवस्तुभानेऽपि त्रिपुटी भाति सन्मयी ।  
समाधिरत एवायं सविकल्प इतीर्यते ॥ ८२२ ॥
</details>

<details><summary>मूलम्</summary>

सन्मात्रवस्तुभानेऽपि त्रिपुटी भाति सन्मयी ।  
समाधिरत एवायं सविकल्प इतीर्यते ॥ ८२२ ॥
</details>

<details open><summary>विश्वास-प्रस्तुतिः</summary>

ज्ञात्रादिभावमुत्सृज्य ज्ञेयमात्रस्थितिर्दृढा ।  
मनसो निर्विकल्पः स्यात्समाधिर्योगसञ्ज्ञितः ॥ ८२३ ॥
</details>

<details><summary>मूलम्</summary>

ज्ञात्रादिभावमुत्सृज्य ज्ञेयमात्रस्थितिर्दृढा ।  
मनसो निर्विकल्पः स्यात्समाधिर्योगसञ्ज्ञितः ॥ ८२३ ॥
</details>

<details open><summary>विश्वास-प्रस्तुतिः</summary>

जले निक्षिप्तलवणं जलमात्रतया स्थितम् ।  
पृथङ् न भाति किं न्वम्भ एकमेवावभासते ॥ ८२४ ॥
</details>

<details><summary>मूलम्</summary>

जले निक्षिप्तलवणं जलमात्रतया स्थितम् ।  
पृथङ् न भाति किं न्वम्भ एकमेवावभासते ॥ ८२४ ॥
</details>

<details open><summary>विश्वास-प्रस्तुतिः</summary>

यथा तथैव सा वृत्तिर्ब्रह्ममात्रतया स्थिता ।  
पृथङ् न भाति ब्रह्मैवाद्वितीयमवभासते ॥ ८२५ ॥
</details>

<details><summary>मूलम्</summary>

यथा तथैव सा वृत्तिर्ब्रह्ममात्रतया स्थिता ।  
पृथङ् न भाति ब्रह्मैवाद्वितीयमवभासते ॥ ८२५ ॥
</details>

<details open><summary>विश्वास-प्रस्तुतिः</summary>

ज्ञात्रादिकल्पनाभावान्मतोऽयं निर्विकल्पकः ।  
वृत्तेः सद्भावबाधाभ्यामुभयोर्भेद इष्यते ॥ ८२६ ॥
</details>

<details><summary>मूलम्</summary>

ज्ञात्रादिकल्पनाभावान्मतोऽयं निर्विकल्पकः ।  
वृत्तेः सद्भावबाधाभ्यामुभयोर्भेद इष्यते ॥ ८२६ ॥
</details>

<details open><summary>विश्वास-प्रस्तुतिः</summary>

समाधिसुप्त्योर्ज्ञानं चाज्ञानं सुप्त्यात्र नेष्यते ।  
सविकल्पो निर्विकल्पः समाधी द्वाविमौ हृदि ॥ ८२७ ॥
</details>

<details><summary>मूलम्</summary>

समाधिसुप्त्योर्ज्ञानं चाज्ञानं सुप्त्यात्र नेष्यते ।  
सविकल्पो निर्विकल्पः समाधी द्वाविमौ हृदि ॥ ८२७ ॥
</details>

<details open><summary>विश्वास-प्रस्तुतिः</summary>

मुमुक्षोर्यत्नतः कार्यौ विपरीतनिवृत्तये ।  
कृतेऽस्मिन्विपरीताया भावनाया निवर्तनम् ॥ ८२८ ॥
</details>

<details><summary>मूलम्</summary>

मुमुक्षोर्यत्नतः कार्यौ विपरीतनिवृत्तये ।  
कृतेऽस्मिन्विपरीताया भावनाया निवर्तनम् ॥ ८२८ ॥
</details>

<details open><summary>विश्वास-प्रस्तुतिः</summary>

ज्ञानस्याप्रतिबद्धत्वं सदानन्दश्च सिध्यति ।  
दृश्यानुविद्धः शब्दानुविद्धश्चेति द्विधा मतः ॥ ८२९ ॥
</details>

<details><summary>मूलम्</summary>

ज्ञानस्याप्रतिबद्धत्वं सदानन्दश्च सिध्यति ।  
दृश्यानुविद्धः शब्दानुविद्धश्चेति द्विधा मतः ॥ ८२९ ॥
</details>

<details open><summary>विश्वास-प्रस्तुतिः</summary>

सविकल्पस्तयोर्यत्तल्लक्षणं वच्मि तच्छृणु ।  
कामादिप्रत्ययैर्दृश्यैः संसर्गो यत्र दृश्यते ॥ ८३० ॥
</details>

<details><summary>मूलम्</summary>

सविकल्पस्तयोर्यत्तल्लक्षणं वच्मि तच्छृणु ।  
कामादिप्रत्ययैर्दृश्यैः संसर्गो यत्र दृश्यते ॥ ८३० ॥
</details>

<details open><summary>विश्वास-प्रस्तुतिः</summary>

सोऽयं दृश्यानुविद्धः स्यात्समाधिः सविकल्पकः ।  
अहम्ममेदमित्यादिकामक्रोधादिवृत्तयः ॥ ८३१ ॥
</details>

<details><summary>मूलम्</summary>

सोऽयं दृश्यानुविद्धः स्यात्समाधिः सविकल्पकः ।  
अहम्ममेदमित्यादिकामक्रोधादिवृत्तयः ॥ ८३१ ॥
</details>

<details open><summary>विश्वास-प्रस्तुतिः</summary>

दृश्यन्ते येन सन्दृष्टा दृश्याः स्युरहमादयः ।  
कामादिसर्ववृत्तीनां द्रष्टारमविकारिणम् ॥ ८३२ ॥
</details>

<details><summary>मूलम्</summary>

दृश्यन्ते येन सन्दृष्टा दृश्याः स्युरहमादयः ।  
कामादिसर्ववृत्तीनां द्रष्टारमविकारिणम् ॥ ८३२ ॥
</details>

<details open><summary>विश्वास-प्रस्तुतिः</summary>

साक्षिणं स्वं विजानीयाद्यस्ताः पश्यति निष्क्रियः ।  
कामादीनामहं साक्षी दृश्यन्ते ते मया ततः ॥ ८३३ ॥
</details>

<details><summary>मूलम्</summary>

साक्षिणं स्वं विजानीयाद्यस्ताः पश्यति निष्क्रियः ।  
कामादीनामहं साक्षी दृश्यन्ते ते मया ततः ॥ ८३३ ॥
</details>

<details open><summary>विश्वास-प्रस्तुतिः</summary>

इति साक्षितयात्मानं जानात्यात्मनि साक्षिणम् ।  
दृश्यं कामादि सकलं स्वात्मन्येव विलापयेत् ॥ ८३४ ॥
</details>

<details><summary>मूलम्</summary>

इति साक्षितयात्मानं जानात्यात्मनि साक्षिणम् ।  
दृश्यं कामादि सकलं स्वात्मन्येव विलापयेत् ॥ ८३४ ॥
</details>

<details open><summary>विश्वास-प्रस्तुतिः</summary>

नाहं देहो नाप्यसुर्नाक्षवर्गो  
नाहङ्कारो नो मनो नापि बुद्धिः ।  
अन्तस्तेषां चापि तद्विक्रियाणां  
साक्षी नित्यः प्रत्यगेवाहमस्मि ॥ ८३५ ॥
</details>

<details><summary>मूलम्</summary>

नाहं देहो नाप्यसुर्नाक्षवर्गो  
नाहङ्कारो नो मनो नापि बुद्धिः ।  
अन्तस्तेषां चापि तद्विक्रियाणां  
साक्षी नित्यः प्रत्यगेवाहमस्मि ॥ ८३५ ॥
</details>

<details open><summary>विश्वास-प्रस्तुतिः</summary>

वाचः साक्षी प्राणवृत्तेश्च साक्षी  
बुद्धेः साक्षी बुद्धिवृत्तेश्च साक्षी ।  
चक्षुःश्रोत्रादीन्द्रियाणां च साक्षी  
साक्षी नित्यः प्रत्यगेवाहमस्मि ॥ ८३६ ॥
</details>

<details><summary>मूलम्</summary>

वाचः साक्षी प्राणवृत्तेश्च साक्षी  
बुद्धेः साक्षी बुद्धिवृत्तेश्च साक्षी ।  
चक्षुःश्रोत्रादीन्द्रियाणां च साक्षी  
साक्षी नित्यः प्रत्यगेवाहमस्मि ॥ ८३६ ॥
</details>

<details open><summary>विश्वास-प्रस्तुतिः</summary>

नाहं स्थूलो नापि सूक्ष्मो न दीर्घो  
नाहं बालो नो युवा नापि वृद्धः ।  
नाहं काणो नापि मूको न षण्डः  
साक्षी नित्यः प्रत्यगेवाहमस्मि ॥ ८३७ ॥
</details>

<details><summary>मूलम्</summary>

नाहं स्थूलो नापि सूक्ष्मो न दीर्घो  
नाहं बालो नो युवा नापि वृद्धः ।  
नाहं काणो नापि मूको न षण्डः  
साक्षी नित्यः प्रत्यगेवाहमस्मि ॥ ८३७ ॥
</details>

<details open><summary>विश्वास-प्रस्तुतिः</summary>

नास्म्यागन्ता नापि गन्ता न हन्ता  
नाहं कर्ता न प्रयोक्ता न वक्ता ।  
नाहं भोक्ता नो सुखी नैव दुःखी  
साक्षी नित्यः प्रत्यगेवाहमस्मि ॥ ८३८ ॥
</details>

<details><summary>मूलम्</summary>

नास्म्यागन्ता नापि गन्ता न हन्ता  
नाहं कर्ता न प्रयोक्ता न वक्ता ।  
नाहं भोक्ता नो सुखी नैव दुःखी  
साक्षी नित्यः प्रत्यगेवाहमस्मि ॥ ८३८ ॥
</details>

<details open><summary>विश्वास-प्रस्तुतिः</summary>

नाहं योगी नो वियोगी न रागी  
नाहं क्रोधी नैव कामी न लोभी ।  
नाहं बद्धो नापि युक्तो न मुक्तः  
साक्षी नित्यः प्रत्यगेवाहमस्मि ॥ ८३९ ॥
</details>

<details><summary>मूलम्</summary>

नाहं योगी नो वियोगी न रागी  
नाहं क्रोधी नैव कामी न लोभी ।  
नाहं बद्धो नापि युक्तो न मुक्तः  
साक्षी नित्यः प्रत्यगेवाहमस्मि ॥ ८३९ ॥
</details>

<details open><summary>विश्वास-प्रस्तुतिः</summary>

नान्तःप्रज्ञो न बहिःप्रज्ञको वा  
नैव प्रज्ञो नापि चाप्रज्ञ एषः ।  
नाहं श्रोता नापि मन्ता न बोद्धा  
साक्षी नित्यः प्रत्यगेवाहमस्मि ॥ ८४० ॥
</details>

<details><summary>मूलम्</summary>

नान्तःप्रज्ञो न बहिःप्रज्ञको वा  
नैव प्रज्ञो नापि चाप्रज्ञ एषः ।  
नाहं श्रोता नापि मन्ता न बोद्धा  
साक्षी नित्यः प्रत्यगेवाहमस्मि ॥ ८४० ॥
</details>

<details open><summary>विश्वास-प्रस्तुतिः</summary>

न मेऽस्ति देहेन्द्रियबुद्धियोगो  
न पुण्यलेशोऽपि न पापलेशः ।  
क्षुधापिपासादिषडूर्मिदूरः  
सदा विमुक्तोऽस्मि चिदेव केवलः ॥ ८४१ ॥
</details>

<details><summary>मूलम्</summary>

न मेऽस्ति देहेन्द्रियबुद्धियोगो  
न पुण्यलेशोऽपि न पापलेशः ।  
क्षुधापिपासादिषडूर्मिदूरः  
सदा विमुक्तोऽस्मि चिदेव केवलः ॥ ८४१ ॥
</details>

<details open><summary>विश्वास-प्रस्तुतिः</summary>

अपाणिपादोऽहमवागचक्षुः  
अप्राण एवास्म्यमना ह्यबुद्धिः ।  
व्योमेव पूर्णोऽस्मि विनिर्मलोऽस्मि  
सदैकरूपोऽस्मि चिदेव केवलः ॥ ८४२ ॥
</details>

<details><summary>मूलम्</summary>

अपाणिपादोऽहमवागचक्षुः  
अप्राण एवास्म्यमना ह्यबुद्धिः ।  
व्योमेव पूर्णोऽस्मि विनिर्मलोऽस्मि  
सदैकरूपोऽस्मि चिदेव केवलः ॥ ८४२ ॥
</details>

<details open><summary>विश्वास-प्रस्तुतिः</summary>

इति स्वमात्मानमवेक्षमाणः  
प्रतीतदृश्यं प्रविलापयन्सदा ।  
जहाति विद्वान्विपरीतभावं  
स्वाभाविकं भ्रान्तिवशात्प्रतीतम् ॥ ८४३ ॥
</details>

<details><summary>मूलम्</summary>

इति स्वमात्मानमवेक्षमाणः  
प्रतीतदृश्यं प्रविलापयन्सदा ।  
जहाति विद्वान्विपरीतभावं  
स्वाभाविकं भ्रान्तिवशात्प्रतीतम् ॥ ८४३ ॥
</details>

<details open><summary>विश्वास-प्रस्तुतिः</summary>

विपरीतात्मतास्फूर्तिरेव मुक्तिरितीर्यते ।  
सदा समाहितस्यैव सैषा सिध्यति नान्यथा ॥ ८४४ ॥
</details>

<details><summary>मूलम्</summary>

विपरीतात्मतास्फूर्तिरेव मुक्तिरितीर्यते ।  
सदा समाहितस्यैव सैषा सिध्यति नान्यथा ॥ ८४४ ॥
</details>

<details open><summary>विश्वास-प्रस्तुतिः</summary>

न वेषभाषाभिरमुष्य मुक्तिर्या  
केवलाखण्डचिदात्मना स्थितिः ।  
तत्सिद्धये स्वात्मनि सर्वदा स्थितो  
जह्यादहन्तां ममतामुपाधौ ॥ ८४५ ॥
</details>

<details><summary>मूलम्</summary>

न वेषभाषाभिरमुष्य मुक्तिर्या  
केवलाखण्डचिदात्मना स्थितिः ।  
तत्सिद्धये स्वात्मनि सर्वदा स्थितो  
जह्यादहन्तां ममतामुपाधौ ॥ ८४५ ॥
</details>

<details open><summary>विश्वास-प्रस्तुतिः</summary>

स्वात्मतत्त्वं समालम्ब्य कुर्यात्प्रकृतिनाशनम् ।  
तेनैव मुक्तो भवति नान्यथा कर्मकोटिभिः ॥ ८४६ ॥
</details>

<details><summary>मूलम्</summary>

स्वात्मतत्त्वं समालम्ब्य कुर्यात्प्रकृतिनाशनम् ।  
तेनैव मुक्तो भवति नान्यथा कर्मकोटिभिः ॥ ८४६ ॥
</details>

<details open><summary>विश्वास-प्रस्तुतिः</summary>

ज्ञात्वा देवं सर्वपाशापहानिः  
क्षीणैः क्लेशैर्जन्ममृत्युप्रहानिः ।  
इत्येवैषा वैदिकी वाग्ब्रवीति  
क्लेशक्षत्यां जन्ममृत्युप्रहाणिम् ॥ ८४७ ॥
</details>

<details><summary>मूलम्</summary>

ज्ञात्वा देवं सर्वपाशापहानिः  
क्षीणैः क्लेशैर्जन्ममृत्युप्रहानिः ।  
इत्येवैषा वैदिकी वाग्ब्रवीति  
क्लेशक्षत्यां जन्ममृत्युप्रहाणिम् ॥ ८४७ ॥
</details>

<details open><summary>विश्वास-प्रस्तुतिः</summary>

भूयो जन्माद्यप्रसक्तिर्विमुक्तिः  
क्लेशक्षत्यां भाति जन्माद्यभावः ।  
क्लेशक्षत्या हेतुरात्मैकनिष्ठा  
तस्मात्कार्या ह्यात्मनिष्ठा मुमुक्षोः ॥ ८४८ ॥
</details>

<details><summary>मूलम्</summary>

भूयो जन्माद्यप्रसक्तिर्विमुक्तिः  
क्लेशक्षत्यां भाति जन्माद्यभावः ।  
क्लेशक्षत्या हेतुरात्मैकनिष्ठा  
तस्मात्कार्या ह्यात्मनिष्ठा मुमुक्षोः ॥ ८४८ ॥
</details>

<details open><summary>विश्वास-प्रस्तुतिः</summary>

क्लेशाः स्युर्वासना एव जन्तोर्जन्मादिकारणम् ।  
ज्ञाननिष्ठाग्निना दाहे तासां नो जन्महेतुता ॥ ८४९ ॥
</details>

<details><summary>मूलम्</summary>

क्लेशाः स्युर्वासना एव जन्तोर्जन्मादिकारणम् ।  
ज्ञाननिष्ठाग्निना दाहे तासां नो जन्महेतुता ॥ ८४९ ॥
</details>

<details open><summary>विश्वास-प्रस्तुतिः</summary>

बीजान्यग्निप्रदग्धानि न रोहन्ति यथा पुनः ।  
ज्ञानदग्धैस्तथा क्लेशैर्नात्मा सम्पद्यते पुनः ॥ ८५० ॥
</details>

<details><summary>मूलम्</summary>

बीजान्यग्निप्रदग्धानि न रोहन्ति यथा पुनः ।  
ज्ञानदग्धैस्तथा क्लेशैर्नात्मा सम्पद्यते पुनः ॥ ८५० ॥
</details>

<details open><summary>विश्वास-प्रस्तुतिः</summary>

तस्मान्मुमुक्षोः कर्तव्या ज्ञाननिष्ठा प्रयत्नतः ।  
निःशेषवासनाक्षत्यै विपरीतनिवृत्तये ॥ ८५१ ॥
</details>

<details><summary>मूलम्</summary>

तस्मान्मुमुक्षोः कर्तव्या ज्ञाननिष्ठा प्रयत्नतः ।  
निःशेषवासनाक्षत्यै विपरीतनिवृत्तये ॥ ८५१ ॥
</details>

<details open><summary>विश्वास-प्रस्तुतिः</summary>

ज्ञाननिष्ठातत्परस्य नैव कर्मोपयुज्यते ।  
कर्मणो ज्ञाननिष्ठाया न सिध्यति सहस्थितिः ॥ ८५२ ॥
</details>

<details><summary>मूलम्</summary>

ज्ञाननिष्ठातत्परस्य नैव कर्मोपयुज्यते ।  
कर्मणो ज्ञाननिष्ठाया न सिध्यति सहस्थितिः ॥ ८५२ ॥
</details>

<details open><summary>विश्वास-प्रस्तुतिः</summary>

परस्परविरुद्धत्वात्तयोर्भिन्नस्वभावयोः ।  
कर्तृत्वभावनापूर्वं कर्म ज्ञानं विलक्षणम् ॥ ८५३ ॥
</details>

<details><summary>मूलम्</summary>

परस्परविरुद्धत्वात्तयोर्भिन्नस्वभावयोः ।  
कर्तृत्वभावनापूर्वं कर्म ज्ञानं विलक्षणम् ॥ ८५३ ॥
</details>

<details open><summary>विश्वास-प्रस्तुतिः</summary>

देहात्मबुद्धेर्विच्छित्त्यै ज्ञानं कर्म विवृद्धये ।  
अज्ञानमूलकं कर्म ज्ञानं तूभयनाशकं ॥ ८५४ ॥
</details>

<details><summary>मूलम्</summary>

देहात्मबुद्धेर्विच्छित्त्यै ज्ञानं कर्म विवृद्धये ।  
अज्ञानमूलकं कर्म ज्ञानं तूभयनाशकं ॥ ८५४ ॥
</details>

<details open><summary>विश्वास-प्रस्तुतिः</summary>

ज्ञानेन कर्मणो योगः कथं सिध्यति वैरिणा ।  
सहयोगो न घटते यथा तिमिरतेजसोः ॥ ८५५ ॥
</details>

<details><summary>मूलम्</summary>

ज्ञानेन कर्मणो योगः कथं सिध्यति वैरिणा ।  
सहयोगो न घटते यथा तिमिरतेजसोः ॥ ८५५ ॥
</details>

<details open><summary>विश्वास-प्रस्तुतिः</summary>

निमेषोन्मेषयोर्वापि तथैव ज्ञानकर्मणोः ।  
प्रतीचीं पश्यतः पुंसां कुतः प्राचीविलोकनम् ।  
प्रत्यक्प्रवणचित्तस्य कुतः कर्मणि योग्यता ॥ ८५६ ॥
</details>

<details><summary>मूलम्</summary>

निमेषोन्मेषयोर्वापि तथैव ज्ञानकर्मणोः ।  
प्रतीचीं पश्यतः पुंसां कुतः प्राचीविलोकनम् ।  
प्रत्यक्प्रवणचित्तस्य कुतः कर्मणि योग्यता ॥ ८५६ ॥
</details>

<details open><summary>विश्वास-प्रस्तुतिः</summary>

ज्ञानैकनिष्ठानिरतस्य भिक्षो -  
र्नैवावकाशोऽस्ति हि कर्मतन्त्रे ।  
तदेव कर्मास्य तदेव सन्ध्या  
तदेव सर्वं न ततोऽन्यदस्ति ॥ ८५७ ॥
</details>

<details><summary>मूलम्</summary>

ज्ञानैकनिष्ठानिरतस्य भिक्षो -  
र्नैवावकाशोऽस्ति हि कर्मतन्त्रे ।  
तदेव कर्मास्य तदेव सन्ध्या  
तदेव सर्वं न ततोऽन्यदस्ति ॥ ८५७ ॥
</details>

<details open><summary>विश्वास-प्रस्तुतिः</summary>

बुद्धिकल्पितमालिन्यक्षालनं स्नानमात्मनः ।  
तेनैव शुद्धिरेतस्य न मृदा न जलेन च ॥ ८५८ ॥
</details>

<details><summary>मूलम्</summary>

बुद्धिकल्पितमालिन्यक्षालनं स्नानमात्मनः ।  
तेनैव शुद्धिरेतस्य न मृदा न जलेन च ॥ ८५८ ॥
</details>

<details open><summary>विश्वास-प्रस्तुतिः</summary>

स्वस्वरूपे मनःस्थानमनुष्ठानं तदिष्यते ।  
करणत्रयसाध्यं यत्तन्मृषा तदसत्यतः ॥ ८५९ ॥
</details>

<details><summary>मूलम्</summary>

स्वस्वरूपे मनःस्थानमनुष्ठानं तदिष्यते ।  
करणत्रयसाध्यं यत्तन्मृषा तदसत्यतः ॥ ८५९ ॥
</details>

<details open><summary>विश्वास-प्रस्तुतिः</summary>

विनिषिध्याखिलं दृश्यं स्वस्वरूपेण या स्थितिः ।  
सा सन्ध्या तदनुष्ठानं तद्दानं तद्धि भोजनम् ॥ ८६० ॥
</details>

<details><summary>मूलम्</summary>

विनिषिध्याखिलं दृश्यं स्वस्वरूपेण या स्थितिः ।  
सा सन्ध्या तदनुष्ठानं तद्दानं तद्धि भोजनम् ॥ ८६० ॥
</details>

<details open><summary>विश्वास-प्रस्तुतिः</summary>

विज्ञातपरमार्थानां शुद्धसत्त्वात्मनां सताम् ।  
यतीनां किमनुष्ठानं स्वानुसन्धिं विनापरम् ॥ ८६१ ॥
</details>

<details><summary>मूलम्</summary>

विज्ञातपरमार्थानां शुद्धसत्त्वात्मनां सताम् ।  
यतीनां किमनुष्ठानं स्वानुसन्धिं विनापरम् ॥ ८६१ ॥
</details>

<details open><summary>विश्वास-प्रस्तुतिः</summary>

तस्मात्क्रियान्तरं त्यक्त्वा ज्ञाननिष्ठापरो यतिः ।  
सदात्मनिष्ठया तिष्ठेन्निश्चलस्तत्परायणः ॥ ८६२ ॥
</details>

<details><summary>मूलम्</summary>

तस्मात्क्रियान्तरं त्यक्त्वा ज्ञाननिष्ठापरो यतिः ।  
सदात्मनिष्ठया तिष्ठेन्निश्चलस्तत्परायणः ॥ ८६२ ॥
</details>

<details open><summary>विश्वास-प्रस्तुतिः</summary>

कर्तव्यं स्वोचितं कर्म योगमारोढुमिच्छता ।  
आरोहणं कुर्वतस्तु कर्म नारोहणं मतम् ॥ ८६३ ॥
</details>

<details><summary>मूलम्</summary>

कर्तव्यं स्वोचितं कर्म योगमारोढुमिच्छता ।  
आरोहणं कुर्वतस्तु कर्म नारोहणं मतम् ॥ ८६३ ॥
</details>

<details open><summary>विश्वास-प्रस्तुतिः</summary>

योगं समारोहति यो मुमुक्षुः  
क्रियान्तरं तस्य न युक्तमीषत् ।  
क्रियान्तरासक्तमनाः पतत्यसौ  
तालद्रुमारोहणकर्तृवद्ध्रुवम् ॥ ८६४ ॥
</details>

<details><summary>मूलम्</summary>

योगं समारोहति यो मुमुक्षुः  
क्रियान्तरं तस्य न युक्तमीषत् ।  
क्रियान्तरासक्तमनाः पतत्यसौ  
तालद्रुमारोहणकर्तृवद्ध्रुवम् ॥ ८६४ ॥
</details>

<details open><summary>विश्वास-प्रस्तुतिः</summary>

योगारूढस्य सिद्धस्य कृतकृत्यस्य धीमतः ।  
नास्त्येव हि बहिर्दृष्टिः का कथा तत्र कर्मणाम् ।  
दृश्यानुविद्धः कथितः समाधिः सविकल्पकः ॥ ८६५ ॥
</details>

<details><summary>मूलम्</summary>

योगारूढस्य सिद्धस्य कृतकृत्यस्य धीमतः ।  
नास्त्येव हि बहिर्दृष्टिः का कथा तत्र कर्मणाम् ।  
दृश्यानुविद्धः कथितः समाधिः सविकल्पकः ॥ ८६५ ॥
</details>

<details open><summary>विश्वास-प्रस्तुतिः</summary>

शुद्धोऽहं बुद्धोऽहं प्रत्यग्रूपेण नित्यसिद्धोऽहम् ।  
शान्तोऽहमनन्तोऽहं सततपरानन्दसिन्धुरेवाहम् ॥ ८६६ ॥
</details>

<details><summary>मूलम्</summary>

शुद्धोऽहं बुद्धोऽहं प्रत्यग्रूपेण नित्यसिद्धोऽहम् ।  
शान्तोऽहमनन्तोऽहं सततपरानन्दसिन्धुरेवाहम् ॥ ८६६ ॥
</details>

<details open><summary>विश्वास-प्रस्तुतिः</summary>

आद्योऽहमनाद्योऽहं वाङ्मनसा साध्यवस्तुमात्रोऽहम् ।  
निगमवचोवेद्योऽहमनवद्याखण्डबोधरूपोऽहम् ॥ ८६७ ॥
</details>

<details><summary>मूलम्</summary>

आद्योऽहमनाद्योऽहं वाङ्मनसा साध्यवस्तुमात्रोऽहम् ।  
निगमवचोवेद्योऽहमनवद्याखण्डबोधरूपोऽहम् ॥ ८६७ ॥
</details>

<details open><summary>विश्वास-प्रस्तुतिः</summary>

विदिताविदितान्योऽहं मायातत्कार्यलेशशून्योऽहम् ।  
केवलदृगात्मकोऽहं संविन्मात्रः सकृद्विभातोऽहम् ॥ ८६८ ॥
</details>

<details><summary>मूलम्</summary>

विदिताविदितान्योऽहं मायातत्कार्यलेशशून्योऽहम् ।  
केवलदृगात्मकोऽहं संविन्मात्रः सकृद्विभातोऽहम् ॥ ८६८ ॥
</details>

<details open><summary>विश्वास-प्रस्तुतिः</summary>

अपरोऽहमनपरोऽहं बहिरन्तश्चापि पूर्ण एवाहम् ।  
अजरोऽहमक्षरोऽहं नित्यानन्दोऽहमद्वितीयोऽहम् ॥ ८६९ ॥
</details>

<details><summary>मूलम्</summary>

अपरोऽहमनपरोऽहं बहिरन्तश्चापि पूर्ण एवाहम् ।  
अजरोऽहमक्षरोऽहं नित्यानन्दोऽहमद्वितीयोऽहम् ॥ ८६९ ॥
</details>

<details open><summary>विश्वास-प्रस्तुतिः</summary>

प्रत्यगभिन्नमखण्डं सत्यज्ञानादिलक्षणं शुद्धम् ।  
श्रुत्यवगम्यं तथ्यं ब्रह्मैवाहं परं ज्योतिः ॥ ८७० ॥
</details>

<details><summary>मूलम्</summary>

प्रत्यगभिन्नमखण्डं सत्यज्ञानादिलक्षणं शुद्धम् ।  
श्रुत्यवगम्यं तथ्यं ब्रह्मैवाहं परं ज्योतिः ॥ ८७० ॥
</details>

<details open><summary>विश्वास-प्रस्तुतिः</summary>

एवं सन्मात्रगाहिन्या वृत्त्या तन्मात्रगाहकैः ।  
शब्दैः समर्पितं वस्तु भावयेन्निश्चलो यतिः ॥ ८७१ ॥
</details>

<details><summary>मूलम्</summary>

एवं सन्मात्रगाहिन्या वृत्त्या तन्मात्रगाहकैः ।  
शब्दैः समर्पितं वस्तु भावयेन्निश्चलो यतिः ॥ ८७१ ॥
</details>

<details open><summary>विश्वास-प्रस्तुतिः</summary>

कामादिदृश्यप्रविलापपूर्वकं  
शुद्धोऽहमित्यादिकशब्दमिश्रः ।  
दृश्येव निष्ठस्य य एष भावः  
शब्दानुविद्धः कथितः समाधिः ॥ ८७२ ॥
</details>

<details><summary>मूलम्</summary>

कामादिदृश्यप्रविलापपूर्वकं  
शुद्धोऽहमित्यादिकशब्दमिश्रः ।  
दृश्येव निष्ठस्य य एष भावः  
शब्दानुविद्धः कथितः समाधिः ॥ ८७२ ॥
</details>

<details open><summary>विश्वास-प्रस्तुतिः</summary>

दृश्यस्यापि च साक्षित्वात्समुल्लेखनमात्मनि ।  
निवर्तकमनोवस्था निर्विकल्प इतीर्यते ॥ ८७३ ॥
</details>

<details><summary>मूलम्</summary>

दृश्यस्यापि च साक्षित्वात्समुल्लेखनमात्मनि ।  
निवर्तकमनोवस्था निर्विकल्प इतीर्यते ॥ ८७३ ॥
</details>

<details open><summary>विश्वास-प्रस्तुतिः</summary>

सविकल्पसमाधिं यो दीर्घकालं निरन्तरम् ।  
संस्कारपूर्वकं कुर्यान्निर्विकल्पोऽस्य सिध्यति ॥ ८७४ ॥
</details>

<details><summary>मूलम्</summary>

सविकल्पसमाधिं यो दीर्घकालं निरन्तरम् ।  
संस्कारपूर्वकं कुर्यान्निर्विकल्पोऽस्य सिध्यति ॥ ८७४ ॥
</details>

<details open><summary>विश्वास-प्रस्तुतिः</summary>

निर्विकल्पकसमाधिनिष्ठया  
तिष्ठतो भवति नित्यता ध्रुवम् ।  
उद्भवाद्यपगतिर्निरर्गला  
नित्यनिश्चलनिरस्तनिर्वृतिः ॥ ८७५ ॥
</details>

<details><summary>मूलम्</summary>

निर्विकल्पकसमाधिनिष्ठया  
तिष्ठतो भवति नित्यता ध्रुवम् ।  
उद्भवाद्यपगतिर्निरर्गला  
नित्यनिश्चलनिरस्तनिर्वृतिः ॥ ८७५ ॥
</details>

<details open><summary>विश्वास-प्रस्तुतिः</summary>

विद्वानहमिदमिति वा किञ्चि  
द्बाह्याभ्यन्तरवेदनशून्यः ।  
स्वानन्दामृतसिन्धुनिमग्न -  
स्तूष्णीमास्ते कश्चिदनन्यः ॥ ८७६ ॥
</details>

<details><summary>मूलम्</summary>

विद्वानहमिदमिति वा किञ्चि  
द्बाह्याभ्यन्तरवेदनशून्यः ।  
स्वानन्दामृतसिन्धुनिमग्न -  
स्तूष्णीमास्ते कश्चिदनन्यः ॥ ८७६ ॥
</details>

<details open><summary>विश्वास-प्रस्तुतिः</summary>

निर्विकल्पं परं ब्रह्म यत्तस्मिन्नेव निष्ठिताः ।  
एते धन्या एव मुक्ता जीवन्तोऽपि बहिर्दृशाम् ॥ ८७७ ॥
</details>

<details><summary>मूलम्</summary>

निर्विकल्पं परं ब्रह्म यत्तस्मिन्नेव निष्ठिताः ।  
एते धन्या एव मुक्ता जीवन्तोऽपि बहिर्दृशाम् ॥ ८७७ ॥
</details>

<details open><summary>विश्वास-प्रस्तुतिः</summary>

यथा समाधित्रितयं यत्नेन क्रियते हृदि ।  
तथैव बाह्यदेशेऽपि कार्यं द्वैतनिवृत्तये ॥ ८७८ ॥
</details>

<details><summary>मूलम्</summary>

यथा समाधित्रितयं यत्नेन क्रियते हृदि ।  
तथैव बाह्यदेशेऽपि कार्यं द्वैतनिवृत्तये ॥ ८७८ ॥
</details>

<details open><summary>विश्वास-प्रस्तुतिः</summary>

तत्प्रकारं प्रवक्ष्यामि निशामय समासतः ।  
अधिष्ठानं परं ब्रह्म सच्चिदानन्दलक्षणम् ॥ ८७९ ॥
</details>

<details><summary>मूलम्</summary>

तत्प्रकारं प्रवक्ष्यामि निशामय समासतः ।  
अधिष्ठानं परं ब्रह्म सच्चिदानन्दलक्षणम् ॥ ८७९ ॥
</details>

<details open><summary>विश्वास-प्रस्तुतिः</summary>

तत्राध्यस्तमिदं भाति नामरूपात्मकं जगत् ।  
सत्त्वं चित्त्वं तथानन्दरूपं यद्ब्रह्मणस्त्रयम् ॥ ८८० ॥
</details>

<details><summary>मूलम्</summary>

तत्राध्यस्तमिदं भाति नामरूपात्मकं जगत् ।  
सत्त्वं चित्त्वं तथानन्दरूपं यद्ब्रह्मणस्त्रयम् ॥ ८८० ॥
</details>

<details open><summary>विश्वास-प्रस्तुतिः</summary>

अध्यस्तजगतो रूपं नामरूपमिदं द्वयम् ।  
एतानि सच्चिदानन्दनामरूपाणि पञ्च च ॥ ८८१ ॥
</details>

<details><summary>मूलम्</summary>

अध्यस्तजगतो रूपं नामरूपमिदं द्वयम् ।  
एतानि सच्चिदानन्दनामरूपाणि पञ्च च ॥ ८८१ ॥
</details>

<details open><summary>विश्वास-प्रस्तुतिः</summary>

एकीकृत्योच्यते मूर्खैरिदं विश्वमिति भ्रमात् ।  
शैत्यं श्वेतं रसं द्राव्यं तरङ्ग इति नाम च ॥ ८८२ ॥
</details>

<details><summary>मूलम्</summary>

एकीकृत्योच्यते मूर्खैरिदं विश्वमिति भ्रमात् ।  
शैत्यं श्वेतं रसं द्राव्यं तरङ्ग इति नाम च ॥ ८८२ ॥
</details>

<details open><summary>विश्वास-प्रस्तुतिः</summary>

एकीकृत्य तरङ्गोऽयमिति निर्दिश्यते यथा ।  
आरोपिते नामरूपे उपेक्ष्य ब्रह्मणस्ततः ॥ ८८३ ॥
</details>

<details><summary>मूलम्</summary>

एकीकृत्य तरङ्गोऽयमिति निर्दिश्यते यथा ।  
आरोपिते नामरूपे उपेक्ष्य ब्रह्मणस्ततः ॥ ८८३ ॥
</details>

<details open><summary>विश्वास-प्रस्तुतिः</summary>

स्वरूपमात्रग्रहणं समाधिर्बाह्य आदिमः ।  
सच्चिदानन्दरूपस्य सकाशाद्ब्रह्मणो यतिः ॥ ८८४ ॥
</details>

<details><summary>मूलम्</summary>

स्वरूपमात्रग्रहणं समाधिर्बाह्य आदिमः ।  
सच्चिदानन्दरूपस्य सकाशाद्ब्रह्मणो यतिः ॥ ८८४ ॥
</details>

<details open><summary>विश्वास-प्रस्तुतिः</summary>

नामरूपे पृथक्कृत्वा ब्रह्मण्येव विलापयन् ।  
अधिष्ठानं परं ब्रह्म सच्चिदानन्दमद्वयम् ।  
यत्तदेवाहमित्येव निश्चितात्मा भवेद्ध्रुवम् ॥ ८८५ ॥
</details>

<details><summary>मूलम्</summary>

नामरूपे पृथक्कृत्वा ब्रह्मण्येव विलापयन् ।  
अधिष्ठानं परं ब्रह्म सच्चिदानन्दमद्वयम् ।  
यत्तदेवाहमित्येव निश्चितात्मा भवेद्ध्रुवम् ॥ ८८५ ॥
</details>

<details open><summary>विश्वास-प्रस्तुतिः</summary>

इयं भूर्न सन्नापि तोयं न तेजो  
न वायुर्न खं नापि तत्कार्यजातम् ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८८६ ॥
</details>

<details><summary>मूलम्</summary>

इयं भूर्न सन्नापि तोयं न तेजो  
न वायुर्न खं नापि तत्कार्यजातम् ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८८६ ॥
</details>

<details open><summary>विश्वास-प्रस्तुतिः</summary>

न शब्दो न रूपं न च स्पर्शको वा  
तथा नो रसो नापि गन्धो न चान्यः ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८८७ ॥
</details>

<details><summary>मूलम्</summary>

न शब्दो न रूपं न च स्पर्शको वा  
तथा नो रसो नापि गन्धो न चान्यः ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८८७ ॥
</details>

<details open><summary>विश्वास-प्रस्तुतिः</summary>

न सद्द्रव्यजातं गुणा न क्रिया वा  
न जातिर्विशेषो न चान्यः कदापि ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८८८ ॥
</details>

<details><summary>मूलम्</summary>

न सद्द्रव्यजातं गुणा न क्रिया वा  
न जातिर्विशेषो न चान्यः कदापि ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८८८ ॥
</details>

<details open><summary>विश्वास-प्रस्तुतिः</summary>

न देहो न चाक्षाणि न प्राणावायु -  
र्मनो नापि बुद्धिर्न चित्तं ह्यहन्धीः ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८८९ ॥
</details>

<details><summary>मूलम्</summary>

न देहो न चाक्षाणि न प्राणावायु -  
र्मनो नापि बुद्धिर्न चित्तं ह्यहन्धीः ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८८९ ॥
</details>

<details open><summary>विश्वास-प्रस्तुतिः</summary>

न देशो न कालो न दिग्वापि सत्स्या -  
न्न वस्त्वन्तरं स्थूलसूक्ष्मादिरूपम् ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८९० ॥
</details>

<details><summary>मूलम्</summary>

न देशो न कालो न दिग्वापि सत्स्या -  
न्न वस्त्वन्तरं स्थूलसूक्ष्मादिरूपम् ।  
यदेषामधिष्ठानभूतं विशुद्धं  
सदेकं परं सत्तदेवाहमस्मि ॥ ८९० ॥
</details>

<details open><summary>विश्वास-प्रस्तुतिः</summary>

एतद्दृश्यं नामरूपात्मकं यो -  
ऽधिष्ठानं तद्ब्रह्म सत्यं सदेति ।  
गच्छंस्तिष्टन्वा शयानोऽपि नित्यं  
कुर्याद्विद्वान्बाह्यदृश्यानुविद्धम् ॥ ८९१ ॥
</details>

<details><summary>मूलम्</summary>

एतद्दृश्यं नामरूपात्मकं यो -  
ऽधिष्ठानं तद्ब्रह्म सत्यं सदेति ।  
गच्छंस्तिष्टन्वा शयानोऽपि नित्यं  
कुर्याद्विद्वान्बाह्यदृश्यानुविद्धम् ॥ ८९१ ॥
</details>

<details open><summary>विश्वास-प्रस्तुतिः</summary>

अध्यस्तनामरूपादिप्रविलापेन निर्मलम् ।  
अद्वैतं परमानन्दं ब्रह्मैवास्मीति भावयेत् ॥ ८९२ ॥
</details>

<details><summary>मूलम्</summary>

अध्यस्तनामरूपादिप्रविलापेन निर्मलम् ।  
अद्वैतं परमानन्दं ब्रह्मैवास्मीति भावयेत् ॥ ८९२ ॥
</details>

<details open><summary>विश्वास-प्रस्तुतिः</summary>

निर्विकारं निराकारं निरञ्जनमनामयम् ।  
आद्यन्तरहितं पूर्णं ब्रह्मैवाहं न संशयः ॥ ८९३ ॥
</details>

<details><summary>मूलम्</summary>

निर्विकारं निराकारं निरञ्जनमनामयम् ।  
आद्यन्तरहितं पूर्णं ब्रह्मैवाहं न संशयः ॥ ८९३ ॥
</details>

<details open><summary>विश्वास-प्रस्तुतिः</summary>

निष्कलङ्कं निरातङ्कं त्रिविधच्छेदवर्जितम् ।  
आनन्दमक्षरं मुक्तं ब्रह्मैवास्मीति भावयेत् ॥ ८९४ ॥
</details>

<details><summary>मूलम्</summary>

निष्कलङ्कं निरातङ्कं त्रिविधच्छेदवर्जितम् ।  
आनन्दमक्षरं मुक्तं ब्रह्मैवास्मीति भावयेत् ॥ ८९४ ॥
</details>

<details open><summary>विश्वास-प्रस्तुतिः</summary>

निर्विशेषं निराभासं नित्यमुक्तमविक्रियम् ।  
प्रज्ञानैकरसं सत्यं ब्रह्मैवास्मीति भावयेत् ॥ ८९५ ॥
</details>

<details><summary>मूलम्</summary>

निर्विशेषं निराभासं नित्यमुक्तमविक्रियम् ।  
प्रज्ञानैकरसं सत्यं ब्रह्मैवास्मीति भावयेत् ॥ ८९५ ॥
</details>

<details open><summary>विश्वास-प्रस्तुतिः</summary>

शुद्धं बुद्धं तत्त्वसिद्धं परं प्रत्यगखण्डितम् ।  
स्वप्रकाशं पराकाशं ब्रह्मैवास्मीति भावयेत् ॥ ८९६ ॥
</details>

<details><summary>मूलम्</summary>

शुद्धं बुद्धं तत्त्वसिद्धं परं प्रत्यगखण्डितम् ।  
स्वप्रकाशं पराकाशं ब्रह्मैवास्मीति भावयेत् ॥ ८९६ ॥
</details>

<details open><summary>विश्वास-प्रस्तुतिः</summary>

सुसूक्ष्ममस्तितामात्रं निर्विकल्पं महत्तमम् ।  
केवलं परमाद्वैतं ब्रह्मैवास्मीति भावयेत् ॥ ८९७ ॥
</details>

<details><summary>मूलम्</summary>

सुसूक्ष्ममस्तितामात्रं निर्विकल्पं महत्तमम् ।  
केवलं परमाद्वैतं ब्रह्मैवास्मीति भावयेत् ॥ ८९७ ॥
</details>

<details open><summary>विश्वास-प्रस्तुतिः</summary>

इत्येवं निर्विकारादिशब्दमात्रसमर्पितम् ।  
ध्यायतः केवलं वस्तु लक्ष्ये चित्तं प्रतिष्ठति ॥ ८९८ ॥
</details>

<details><summary>मूलम्</summary>

इत्येवं निर्विकारादिशब्दमात्रसमर्पितम् ।  
ध्यायतः केवलं वस्तु लक्ष्ये चित्तं प्रतिष्ठति ॥ ८९८ ॥
</details>

<details open><summary>विश्वास-प्रस्तुतिः</summary>

ब्रह्मानन्दरसावेशादेकीभूय तदात्मना ।  
वृत्तेर्या निश्चलावस्था स समाधिरकल्पकः ॥ ८९९ ॥
</details>

<details><summary>मूलम्</summary>

ब्रह्मानन्दरसावेशादेकीभूय तदात्मना ।  
वृत्तेर्या निश्चलावस्था स समाधिरकल्पकः ॥ ८९९ ॥
</details>

<details open><summary>विश्वास-प्रस्तुतिः</summary>

उत्थाने वाप्यनुत्थानेऽप्यप्रमत्तो जितेन्द्रियः ।  
समाधिषट्कं कुर्वीत सर्वदा प्रयतो यतिः ॥ ९०० ॥
</details>

<details><summary>मूलम्</summary>

उत्थाने वाप्यनुत्थानेऽप्यप्रमत्तो जितेन्द्रियः ।  
समाधिषट्कं कुर्वीत सर्वदा प्रयतो यतिः ॥ ९०० ॥
</details>

<details open><summary>विश्वास-प्रस्तुतिः</summary>

विपरीतार्थधीर्यावन्न निःशेषं निवर्तते ।  
स्वरूपस्फुरणं यावन्न प्रसिध्यत्यनर्गलम् ।  
तावत्समाधिषट्केन नयेत्कालं निरन्तरम् ॥ ९०१ ॥
</details>

<details><summary>मूलम्</summary>

विपरीतार्थधीर्यावन्न निःशेषं निवर्तते ।  
स्वरूपस्फुरणं यावन्न प्रसिध्यत्यनर्गलम् ।  
तावत्समाधिषट्केन नयेत्कालं निरन्तरम् ॥ ९०१ ॥
</details>

<details open><summary>विश्वास-प्रस्तुतिः</summary>

न प्रमादोऽत्र कर्तव्यो विदुषा मोक्षमिच्छता ।  
प्रमादे जृम्भते माया सूर्यापाये तमो यथा ॥ ९०२ ॥
</details>

<details><summary>मूलम्</summary>

न प्रमादोऽत्र कर्तव्यो विदुषा मोक्षमिच्छता ।  
प्रमादे जृम्भते माया सूर्यापाये तमो यथा ॥ ९०२ ॥
</details>

<details open><summary>विश्वास-प्रस्तुतिः</summary>

स्वानुभूतिं परित्यज्य न तिष्ठन्ति क्षणं बुधाः ।  
स्वानुभूतौ प्रमादो यः स मृत्युर्न यमः सताम् ॥ ९०३ ॥
</details>

<details><summary>मूलम्</summary>

स्वानुभूतिं परित्यज्य न तिष्ठन्ति क्षणं बुधाः ।  
स्वानुभूतौ प्रमादो यः स मृत्युर्न यमः सताम् ॥ ९०३ ॥
</details>

<details open><summary>विश्वास-प्रस्तुतिः</summary>

अस्मिन्समाधौ कुरुते प्रयासं  
यस्तस्य नैवास्ति पुनर्विकल्पः ।  
सर्वात्मभावोऽप्यमुनैव सिध्ये -  
त्सर्वात्मभावः खलु केवलत्वम् ॥ ९०४ ॥
</details>

<details><summary>मूलम्</summary>

अस्मिन्समाधौ कुरुते प्रयासं  
यस्तस्य नैवास्ति पुनर्विकल्पः ।  
सर्वात्मभावोऽप्यमुनैव सिध्ये -  
त्सर्वात्मभावः खलु केवलत्वम् ॥ ९०४ ॥
</details>

<details open><summary>विश्वास-प्रस्तुतिः</summary>

सर्वात्मभावो विदुषो ब्रह्मविद्याफलं विदुः ।  
जीवन्मुक्तस्य तस्यैव स्वानन्दानुभवः फलम् ॥ ९०५ ॥
</details>

<details><summary>मूलम्</summary>

सर्वात्मभावो विदुषो ब्रह्मविद्याफलं विदुः ।  
जीवन्मुक्तस्य तस्यैव स्वानन्दानुभवः फलम् ॥ ९०५ ॥
</details>

<details open><summary>विश्वास-प्रस्तुतिः</summary>

योऽहं ममेत्याद्यसदात्मगाहको  
ग्रन्थिर्लयं याति स वासनामयः ।  
समाधिना नश्यति कर्मबन्धो  
ब्रह्मात्मबोधोऽप्रतिबन्ध इष्यते ॥ ९०६ ॥
</details>

<details><summary>मूलम्</summary>

योऽहं ममेत्याद्यसदात्मगाहको  
ग्रन्थिर्लयं याति स वासनामयः ।  
समाधिना नश्यति कर्मबन्धो  
ब्रह्मात्मबोधोऽप्रतिबन्ध इष्यते ॥ ९०६ ॥
</details>

<details open><summary>विश्वास-प्रस्तुतिः</summary>

एष निष्कण्टकः पन्था मुक्तेर्ब्रह्मात्मना स्थितेः ।  
शुद्धात्मनां मुमुक्षूणां यत्सदेकत्वदर्शनम् ॥ ९०७ ॥
</details>

<details><summary>मूलम्</summary>

एष निष्कण्टकः पन्था मुक्तेर्ब्रह्मात्मना स्थितेः ।  
शुद्धात्मनां मुमुक्षूणां यत्सदेकत्वदर्शनम् ॥ ९०७ ॥
</details>

<details open><summary>विश्वास-प्रस्तुतिः</summary>

तस्मात्त्वं चाप्यप्रमत्तः समाधी -  
न्कृत्वा ग्रन्थिं साधु निर्दह्य युक्तः ।  
नित्यं ब्रह्मानन्दपीयूषसिन्धौ  
मज्जन्क्रीडन्मोदमानो रमस्व ॥ ९०८ ॥
</details>

<details><summary>मूलम्</summary>

तस्मात्त्वं चाप्यप्रमत्तः समाधी -  
न्कृत्वा ग्रन्थिं साधु निर्दह्य युक्तः ।  
नित्यं ब्रह्मानन्दपीयूषसिन्धौ  
मज्जन्क्रीडन्मोदमानो रमस्व ॥ ९०८ ॥
</details>

<details open><summary>विश्वास-प्रस्तुतिः</summary>

निर्विकल्पसमाधिर्यो वृत्तिर्नैश्चल्यलक्षणा ।  
तमेव योग इत्याहुर्योगशास्त्रार्थकोविदाः ॥ ९०९ ॥
</details>

<details><summary>मूलम्</summary>

निर्विकल्पसमाधिर्यो वृत्तिर्नैश्चल्यलक्षणा ।  
तमेव योग इत्याहुर्योगशास्त्रार्थकोविदाः ॥ ९०९ ॥
</details>

<details open><summary>विश्वास-प्रस्तुतिः</summary>

अष्टावङ्गानि योगस्य यमो नियम आसनम् ।  
प्राणायामस्तथा प्रत्याहारश्चापि च धारणा ॥ ९१० ॥
</details>

<details><summary>मूलम्</summary>

अष्टावङ्गानि योगस्य यमो नियम आसनम् ।  
प्राणायामस्तथा प्रत्याहारश्चापि च धारणा ॥ ९१० ॥
</details>

<details open><summary>विश्वास-प्रस्तुतिः</summary>

ध्यानं समाधिरित्येव निगदन्ति मनीषिणः ।  
सर्वं ब्रह्मेति विज्ञानादिन्द्रियग्रामसंयमः ॥ ९११ ॥
</details>

<details><summary>मूलम्</summary>

ध्यानं समाधिरित्येव निगदन्ति मनीषिणः ।  
सर्वं ब्रह्मेति विज्ञानादिन्द्रियग्रामसंयमः ॥ ९११ ॥
</details>

<details open><summary>विश्वास-प्रस्तुतिः</summary>

यमोऽयमिति सम्प्रोक्तोऽभ्यसनीयो मुहुर्मुहुः ।  
सजातीयप्रवाहश्च विजातीयतिरस्कृतिः ॥ ९१२ ॥
</details>

<details><summary>मूलम्</summary>

यमोऽयमिति सम्प्रोक्तोऽभ्यसनीयो मुहुर्मुहुः ।  
सजातीयप्रवाहश्च विजातीयतिरस्कृतिः ॥ ९१२ ॥
</details>

<details open><summary>विश्वास-प्रस्तुतिः</summary>

नियमो हि परानन्दो नियमात्क्रियते बुधैः ।  
सुखेनैव भवेद्यस्मिन्नजस्रं ब्रह्मचिन्तनम् ॥ ९१३ ॥
</details>

<details><summary>मूलम्</summary>

नियमो हि परानन्दो नियमात्क्रियते बुधैः ।  
सुखेनैव भवेद्यस्मिन्नजस्रं ब्रह्मचिन्तनम् ॥ ९१३ ॥
</details>

<details open><summary>विश्वास-प्रस्तुतिः</summary>

आसनं तद्विजानीयादितरत्सुखनाशनम् ।  
चित्तादिसर्वभावेषु ब्रह्मत्वेनैव भावनात् ॥ ९१४ ॥
</details>

<details><summary>मूलम्</summary>

आसनं तद्विजानीयादितरत्सुखनाशनम् ।  
चित्तादिसर्वभावेषु ब्रह्मत्वेनैव भावनात् ॥ ९१४ ॥
</details>

<details open><summary>विश्वास-प्रस्तुतिः</summary>

निरोधः सर्ववृत्तीनां प्राणायामः स उच्यते ।  
निषेधनं प्रपञ्चस्य रेचकाख्यः समीरणः ॥ ९१५ ॥
</details>

<details><summary>मूलम्</summary>

निरोधः सर्ववृत्तीनां प्राणायामः स उच्यते ।  
निषेधनं प्रपञ्चस्य रेचकाख्यः समीरणः ॥ ९१५ ॥
</details>

<details open><summary>विश्वास-प्रस्तुतिः</summary>

ब्रह्मैवास्मीति या वृत्तिः पूरको वायुरीरितः ।  
ततस्तद्वृत्तिनैश्चल्यं कुम्भकः प्राणसंयमः ॥ ९१६ ॥
</details>

<details><summary>मूलम्</summary>

ब्रह्मैवास्मीति या वृत्तिः पूरको वायुरीरितः ।  
ततस्तद्वृत्तिनैश्चल्यं कुम्भकः प्राणसंयमः ॥ ९१६ ॥
</details>

<details open><summary>विश्वास-प्रस्तुतिः</summary>

अयं चापि प्रबुद्धानामज्ञानां प्राणपीडनम् ।  
विषयेष्वात्मतां त्यक्त्वा मनसश्चितिमज्जनम् ॥ ९१७ ॥
</details>

<details><summary>मूलम्</summary>

अयं चापि प्रबुद्धानामज्ञानां प्राणपीडनम् ।  
विषयेष्वात्मतां त्यक्त्वा मनसश्चितिमज्जनम् ॥ ९१७ ॥
</details>

<details open><summary>विश्वास-प्रस्तुतिः</summary>

प्रत्याहारः स विज्ञेयोऽभ्यसनीयो मुमुक्षुभिः ।  
यत्र यत्र मनो याति ब्रह्मणस्तत्र दर्शनात् ॥ ९१८ ॥
</details>

<details><summary>मूलम्</summary>

प्रत्याहारः स विज्ञेयोऽभ्यसनीयो मुमुक्षुभिः ।  
यत्र यत्र मनो याति ब्रह्मणस्तत्र दर्शनात् ॥ ९१८ ॥
</details>

<details open><summary>विश्वास-प्रस्तुतिः</summary>

मनसो धारणं चैव धारणा सा परा मता ।  
ब्रह्मैवास्मीति सद्वृत्त्या निरालम्बतया स्थितिः ॥ ९१९ ॥
</details>

<details><summary>मूलम्</summary>

मनसो धारणं चैव धारणा सा परा मता ।  
ब्रह्मैवास्मीति सद्वृत्त्या निरालम्बतया स्थितिः ॥ ९१९ ॥
</details>

<details open><summary>विश्वास-प्रस्तुतिः</summary>

ध्यानशब्देन विख्याता परमानन्ददायिनी ।  
निर्विकारतया वृत्त्या ब्रह्माकारतया पुनः ॥ ९२० ॥
</details>

<details><summary>मूलम्</summary>

ध्यानशब्देन विख्याता परमानन्ददायिनी ।  
निर्विकारतया वृत्त्या ब्रह्माकारतया पुनः ॥ ९२० ॥
</details>

<details open><summary>विश्वास-प्रस्तुतिः</summary>

वृत्तिविस्मरणं सम्यक्समाधिर्ध्यानसञ्ज्ञिकः ।  
समाधौ क्रियमाणे तु विघ्ना ह्यायान्ति वै बलात् ॥ ९२१ ॥
</details>

<details><summary>मूलम्</summary>

वृत्तिविस्मरणं सम्यक्समाधिर्ध्यानसञ्ज्ञिकः ।  
समाधौ क्रियमाणे तु विघ्ना ह्यायान्ति वै बलात् ॥ ९२१ ॥
</details>

<details open><summary>विश्वास-प्रस्तुतिः</summary>

अनुसन्धानराहित्यमालस्यं भोगलालसम् ।  
भयं तमश्च विक्षेपस्तेजस्पन्दश्च शून्यता ॥ ९२२ ॥
</details>

<details><summary>मूलम्</summary>

अनुसन्धानराहित्यमालस्यं भोगलालसम् ।  
भयं तमश्च विक्षेपस्तेजस्पन्दश्च शून्यता ॥ ९२२ ॥
</details>

<details open><summary>विश्वास-प्रस्तुतिः</summary>

एवं यद्विघ्नबाहुल्यं त्याज्यं तद्ब्रह्मविज्जनैः ।  
विघ्नानेतान्परित्यज्य प्रमादरहितो वशी ।  
समाधिनिष्ठया ब्रह्म साक्षाद्भवितुमर्हसि ॥ ९२३ ॥
</details>

<details><summary>मूलम्</summary>

एवं यद्विघ्नबाहुल्यं त्याज्यं तद्ब्रह्मविज्जनैः ।  
विघ्नानेतान्परित्यज्य प्रमादरहितो वशी ।  
समाधिनिष्ठया ब्रह्म साक्षाद्भवितुमर्हसि ॥ ९२३ ॥
</details>

<details open><summary>विश्वास-प्रस्तुतिः</summary>

इति गुरुवचनाच्छ्रुतिप्रमाणा -  
त्परमवगम्य स्वतत्त्वमात्मयुक्त्या ।  
प्रशमितकरणः समाहितात्मा क्वचि -  
दचलाकृतिरात्मनिष्ठितोऽभूत् ॥ ९२४ ॥
</details>

<details><summary>मूलम्</summary>

इति गुरुवचनाच्छ्रुतिप्रमाणा -  
त्परमवगम्य स्वतत्त्वमात्मयुक्त्या ।  
प्रशमितकरणः समाहितात्मा क्वचि -  
दचलाकृतिरात्मनिष्ठितोऽभूत् ॥ ९२४ ॥
</details>

<details open><summary>विश्वास-प्रस्तुतिः</summary>

बहुकालं समाधाय स्वस्वरूपे तु मानसम् ।  
उत्थाय परमानन्दाद्गुरुमेत्य पुनर्मुदा ॥ ९२५ ॥
</details>

<details><summary>मूलम्</summary>

बहुकालं समाधाय स्वस्वरूपे तु मानसम् ।  
उत्थाय परमानन्दाद्गुरुमेत्य पुनर्मुदा ॥ ९२५ ॥
</details>

<details open><summary>विश्वास-प्रस्तुतिः</summary>

प्रमाणपूर्वकं धीमान्सगद्गदमुवाच ह ।  
नमो नमस्ते गुरवे नित्यानन्दस्वरूपिणे ॥ ९२६ ॥
</details>

<details><summary>मूलम्</summary>

प्रमाणपूर्वकं धीमान्सगद्गदमुवाच ह ।  
नमो नमस्ते गुरवे नित्यानन्दस्वरूपिणे ॥ ९२६ ॥
</details>

<details open><summary>विश्वास-प्रस्तुतिः</summary>

मुक्तसङ्गाय शान्ताय त्यक्ताहन्ताय ते नमः ।  
दयाधाम्ने नमो भूम्ने महिम्नः पारमस्य ते ।  
नैवास्ति यत्कटाक्षेण ब्रह्मैवाभवमद्वयम् ॥ ९२७ ॥
</details>

<details><summary>मूलम्</summary>

मुक्तसङ्गाय शान्ताय त्यक्ताहन्ताय ते नमः ।  
दयाधाम्ने नमो भूम्ने महिम्नः पारमस्य ते ।  
नैवास्ति यत्कटाक्षेण ब्रह्मैवाभवमद्वयम् ॥ ९२७ ॥
</details>

<details open><summary>विश्वास-प्रस्तुतिः</summary>

किं करोमि क्व गच्छामि किं गृह्णामि त्यजामि किम् ।  
यन्मया पूरितं विश्वं महाकल्पाम्बुना यथा ॥ ९२८ ॥
</details>

<details><summary>मूलम्</summary>

किं करोमि क्व गच्छामि किं गृह्णामि त्यजामि किम् ।  
यन्मया पूरितं विश्वं महाकल्पाम्बुना यथा ॥ ९२८ ॥
</details>

<details open><summary>विश्वास-प्रस्तुतिः</summary>

मयि सुखबोधपयोधौ महति ब्रह्माण्डबुद्बुदसहस्रम् ।  
मायामयेन मरुता भूत्वा भूत्वा पुनस्तिरोधत्ते ॥ ९२९ ॥
</details>

<details><summary>मूलम्</summary>

मयि सुखबोधपयोधौ महति ब्रह्माण्डबुद्बुदसहस्रम् ।  
मायामयेन मरुता भूत्वा भूत्वा पुनस्तिरोधत्ते ॥ ९२९ ॥
</details>

<details open><summary>विश्वास-प्रस्तुतिः</summary>

नित्यानन्दस्वरूपोऽहमात्माहं त्वदनुग्रहात् ।  
पूर्णोऽहमनवद्योऽहं केवलोऽहं च सद्गुरो ॥ ९३० ॥
</details>

<details><summary>मूलम्</summary>

नित्यानन्दस्वरूपोऽहमात्माहं त्वदनुग्रहात् ।  
पूर्णोऽहमनवद्योऽहं केवलोऽहं च सद्गुरो ॥ ९३० ॥
</details>

<details open><summary>विश्वास-प्रस्तुतिः</summary>

अकर्ताहमभोक्ताहमविकारोऽहमक्रियः ।  
आनन्दघन एवाहमसङ्गोऽहं सदाशिवः ॥ ९३१ ॥
</details>

<details><summary>मूलम्</summary>

अकर्ताहमभोक्ताहमविकारोऽहमक्रियः ।  
आनन्दघन एवाहमसङ्गोऽहं सदाशिवः ॥ ९३१ ॥
</details>

<details open><summary>विश्वास-प्रस्तुतिः</summary>

त्वत्कटाक्षवरचान्द्रचन्द्रिकापातधूतभवतापजः श्रमः ।  
प्राप्तवानहमखण्डवैभवानन्दमात्मपदमक्षयं क्षणात् ॥ ९३२ ॥
</details>

<details><summary>मूलम्</summary>

त्वत्कटाक्षवरचान्द्रचन्द्रिकापातधूतभवतापजः श्रमः ।  
प्राप्तवानहमखण्डवैभवानन्दमात्मपदमक्षयं क्षणात् ॥ ९३२ ॥
</details>

<details open><summary>विश्वास-प्रस्तुतिः</summary>

छायया स्पृष्टमुष्णं वा शीतं वा दुष्ठु सुष्ठु वा ।  
न स्पृशत्येव यत्किञ्चित्पुरुषं तद्विलक्षणम् ॥ ९३३ ॥
</details>

<details><summary>मूलम्</summary>

छायया स्पृष्टमुष्णं वा शीतं वा दुष्ठु सुष्ठु वा ।  
न स्पृशत्येव यत्किञ्चित्पुरुषं तद्विलक्षणम् ॥ ९३३ ॥
</details>

<details open><summary>विश्वास-प्रस्तुतिः</summary>

न साक्षिणं साक्ष्यधर्मा न स्पृशन्ति विलक्षणम् ।  
अविकारमुदासीनं गृहधर्माः प्रदीपवत् ॥ ९३४ ॥
</details>

<details><summary>मूलम्</summary>

न साक्षिणं साक्ष्यधर्मा न स्पृशन्ति विलक्षणम् ।  
अविकारमुदासीनं गृहधर्माः प्रदीपवत् ॥ ९३४ ॥
</details>

<details open><summary>विश्वास-प्रस्तुतिः</summary>

रवेर्यथा कर्मणि साक्षिभावो  
वह्नेर्यथा वायसि दाहकत्वम् ।  
रज्जोर्यथारोपितवस्तुसङ्ग -  
स्तथैव कूटस्थचिदात्मनो मे ॥ ९३५ ॥
</details>

<details><summary>मूलम्</summary>

रवेर्यथा कर्मणि साक्षिभावो  
वह्नेर्यथा वायसि दाहकत्वम् ।  
रज्जोर्यथारोपितवस्तुसङ्ग -  
स्तथैव कूटस्थचिदात्मनो मे ॥ ९३५ ॥
</details>

<details open><summary>विश्वास-प्रस्तुतिः</summary>

इत्युक्त्वा स गुरुं स्तुत्वा प्रश्रयेण कृतानतिः ।  
मुमुक्षोरुपकाराय प्रष्टव्यांशमपृच्छत ॥ ९३६ ॥
</details>

<details><summary>मूलम्</summary>

इत्युक्त्वा स गुरुं स्तुत्वा प्रश्रयेण कृतानतिः ।  
मुमुक्षोरुपकाराय प्रष्टव्यांशमपृच्छत ॥ ९३६ ॥
</details>

<details open><summary>विश्वास-प्रस्तुतिः</summary>

जीवन्मुक्तस्य भगवन्ननुभूतेश्च लक्षणम् ।  
विदेहमुक्तस्य च मे कृपया ब्रूहि तत्त्वतः ॥ ९३७ ॥
</details>

<details><summary>मूलम्</summary>

जीवन्मुक्तस्य भगवन्ननुभूतेश्च लक्षणम् ।  
विदेहमुक्तस्य च मे कृपया ब्रूहि तत्त्वतः ॥ ९३७ ॥
</details>

<details open><summary>विश्वास-प्रस्तुतिः</summary>

श्रीगुरुः -

वक्ष्ये तुभ्यं ज्ञानभूमिकाया लक्षणमादितः ।  
ज्ञाते यस्मिंस्त्वया सर्वं ज्ञातं स्यात्पृष्टमद्य यत् ॥ ९३८ ॥
</details>

<details><summary>मूलम्</summary>

श्रीगुरुः -

वक्ष्ये तुभ्यं ज्ञानभूमिकाया लक्षणमादितः ।  
ज्ञाते यस्मिंस्त्वया सर्वं ज्ञातं स्यात्पृष्टमद्य यत् ॥ ९३८ ॥
</details>

<details open><summary>विश्वास-प्रस्तुतिः</summary>

ज्ञानभूमिः शुभेच्छा स्यात्प्रथमा समुदीरिता ।  
विचारणा द्वितीया तु तृतीया तनुमानसी ॥ ९३९ ॥
</details>

<details><summary>मूलम्</summary>

ज्ञानभूमिः शुभेच्छा स्यात्प्रथमा समुदीरिता ।  
विचारणा द्वितीया तु तृतीया तनुमानसी ॥ ९३९ ॥
</details>

<details open><summary>विश्वास-प्रस्तुतिः</summary>

सत्त्वापत्तिश्चतुर्थी स्यात्ततोऽसंसक्तिनामिका ।  
पदार्थाभावना षष्ठी सप्तमी तुर्यगा स्मृता ॥ ९४० ॥
</details>

<details><summary>मूलम्</summary>

सत्त्वापत्तिश्चतुर्थी स्यात्ततोऽसंसक्तिनामिका ।  
पदार्थाभावना षष्ठी सप्तमी तुर्यगा स्मृता ॥ ९४० ॥
</details>

<details open><summary>विश्वास-प्रस्तुतिः</summary>

स्थितः किं मूढ एवास्मि प्रेक्ष्योऽहं शास्त्रसज्जनैः ।  
वैराग्यपूर्वमिच्छेति शुभेच्छा चोच्यते बुधैः ॥ ९४१ ॥
</details>

<details><summary>मूलम्</summary>

स्थितः किं मूढ एवास्मि प्रेक्ष्योऽहं शास्त्रसज्जनैः ।  
वैराग्यपूर्वमिच्छेति शुभेच्छा चोच्यते बुधैः ॥ ९४१ ॥
</details>

<details open><summary>विश्वास-प्रस्तुतिः</summary>

शास्त्रसज्जनसम्पर्कवैराग्याभ्यासपूर्वकम् ।  
सदाचारप्रवृत्तिर्या प्रोच्यते सा विचारणा ॥ ९४२ ॥
</details>

<details><summary>मूलम्</summary>

शास्त्रसज्जनसम्पर्कवैराग्याभ्यासपूर्वकम् ।  
सदाचारप्रवृत्तिर्या प्रोच्यते सा विचारणा ॥ ९४२ ॥
</details>

<details open><summary>विश्वास-प्रस्तुतिः</summary>

विचारणाशुभेच्छाभ्यामिन्द्रियार्थेषु रक्तता ।  
यत्र सा तनुतामेति प्रोच्यते तनुमानसी ॥ ९४३ ॥
</details>

<details><summary>मूलम्</summary>

विचारणाशुभेच्छाभ्यामिन्द्रियार्थेषु रक्तता ।  
यत्र सा तनुतामेति प्रोच्यते तनुमानसी ॥ ९४३ ॥
</details>

<details open><summary>विश्वास-प्रस्तुतिः</summary>

भूमिकात्रितयाभ्यासाच्चित्तेऽर्थविरतेर्वशात् ।  
सत्त्वात्मनि स्थिते शुद्धे सत्त्वापत्तिरुदाहृता ॥ ९४४ ॥
</details>

<details><summary>मूलम्</summary>

भूमिकात्रितयाभ्यासाच्चित्तेऽर्थविरतेर्वशात् ।  
सत्त्वात्मनि स्थिते शुद्धे सत्त्वापत्तिरुदाहृता ॥ ९४४ ॥
</details>

<details open><summary>विश्वास-प्रस्तुतिः</summary>

दशाचतुष्टयाभ्यासादसंसर्गफला तु या ।  
रूढसत्त्वचमत्कारा प्रोक्तासंसक्तिनामिका ॥ ९४५ ॥
</details>

<details><summary>मूलम्</summary>

दशाचतुष्टयाभ्यासादसंसर्गफला तु या ।  
रूढसत्त्वचमत्कारा प्रोक्तासंसक्तिनामिका ॥ ९४५ ॥
</details>

<details open><summary>विश्वास-प्रस्तुतिः</summary>

भूमिकापञ्चकाभ्यासात्स्वात्मारामतया भृशम् ।  
आभ्यन्तराणां बाह्यानां पदार्थानामभावनात् ॥ ९४६ ॥
</details>

<details><summary>मूलम्</summary>

भूमिकापञ्चकाभ्यासात्स्वात्मारामतया भृशम् ।  
आभ्यन्तराणां बाह्यानां पदार्थानामभावनात् ॥ ९४६ ॥
</details>

<details open><summary>विश्वास-प्रस्तुतिः</summary>

परप्रयुक्तेन चिरप्रयत्नेनावबोधनम् ।  
पदार्थाभावना नाम षष्ठी भवति भूमिका ॥ ९४७ ॥
</details>

<details><summary>मूलम्</summary>

परप्रयुक्तेन चिरप्रयत्नेनावबोधनम् ।  
पदार्थाभावना नाम षष्ठी भवति भूमिका ॥ ९४७ ॥
</details>

<details open><summary>विश्वास-प्रस्तुतिः</summary>

षड्भूमिकाचिराभ्यासाद्भेदस्यानुपलम्भनात् ।  
यत्स्वभावैकनिष्ठत्वं सा ज्ञेया तुर्यगा गतिः ॥ ९४८ ॥
</details>

<details><summary>मूलम्</summary>

षड्भूमिकाचिराभ्यासाद्भेदस्यानुपलम्भनात् ।  
यत्स्वभावैकनिष्ठत्वं सा ज्ञेया तुर्यगा गतिः ॥ ९४८ ॥
</details>

<details open><summary>विश्वास-प्रस्तुतिः</summary>

इदं ममेति सर्वेषु दृश्यभावेष्वभावना ।  
जाग्रज्जाग्रदिति प्राहुर्महान्तो ब्रह्मवित्तमाः ॥ ९४९ ॥
</details>

<details><summary>मूलम्</summary>

इदं ममेति सर्वेषु दृश्यभावेष्वभावना ।  
जाग्रज्जाग्रदिति प्राहुर्महान्तो ब्रह्मवित्तमाः ॥ ९४९ ॥
</details>

<details open><summary>विश्वास-प्रस्तुतिः</summary>

विदित्वा सच्चिदानन्दे मयि दृश्यपरम्पराम् ।  
नामरूपपरित्यागो जाग्रत्स्वप्नः समीर्यते ॥ ९५० ॥
</details>

<details><summary>मूलम्</summary>

विदित्वा सच्चिदानन्दे मयि दृश्यपरम्पराम् ।  
नामरूपपरित्यागो जाग्रत्स्वप्नः समीर्यते ॥ ९५० ॥
</details>

<details open><summary>विश्वास-प्रस्तुतिः</summary>

परिपूर्णचिदाकाशे मयि बोधात्मतां विना ।  
न किञ्चिदन्यदस्तीति जाग्रत्सुप्तिः समीर्यते ॥ ९५१ ॥
</details>

<details><summary>मूलम्</summary>

परिपूर्णचिदाकाशे मयि बोधात्मतां विना ।  
न किञ्चिदन्यदस्तीति जाग्रत्सुप्तिः समीर्यते ॥ ९५१ ॥
</details>

<details open><summary>विश्वास-प्रस्तुतिः</summary>

मूलाज्ञानविनाशेन कारणाभासचेष्टितैः ।  
बन्धो न मेऽतिस्वल्पोऽपि स्वप्नजाग्रदितीर्यते ॥ ९५२ ॥
</details>

<details><summary>मूलम्</summary>

मूलाज्ञानविनाशेन कारणाभासचेष्टितैः ।  
बन्धो न मेऽतिस्वल्पोऽपि स्वप्नजाग्रदितीर्यते ॥ ९५२ ॥
</details>

<details open><summary>विश्वास-प्रस्तुतिः</summary>

कारणाज्ञाननाशाद्यद्द्रष्टृदर्शनदृश्यता ।  
न कार्यमस्ति तज्ज्ञानं स्वप्नस्वप्नः समीर्यते ॥ ९५३ ॥
</details>

<details><summary>मूलम्</summary>

कारणाज्ञाननाशाद्यद्द्रष्टृदर्शनदृश्यता ।  
न कार्यमस्ति तज्ज्ञानं स्वप्नस्वप्नः समीर्यते ॥ ९५३ ॥
</details>

<details open><summary>विश्वास-प्रस्तुतिः</summary>

अतिसूक्ष्मविमर्शेन स्वधीवृत्तिरचञ्चला ।  
विलीयते यदा बोधे स्वप्नसुप्तिरितीर्यते ॥ ९५४ ॥
</details>

<details><summary>मूलम्</summary>

अतिसूक्ष्मविमर्शेन स्वधीवृत्तिरचञ्चला ।  
विलीयते यदा बोधे स्वप्नसुप्तिरितीर्यते ॥ ९५४ ॥
</details>

<details open><summary>विश्वास-प्रस्तुतिः</summary>

चिन्मयाकारमतयो धीवृत्तिप्रसरैर्गतः ।  
आनन्दानुभवो विद्वन् सुप्तिजाग्रदितीर्यते ॥ ९५५ ॥
</details>

<details><summary>मूलम्</summary>

चिन्मयाकारमतयो धीवृत्तिप्रसरैर्गतः ।  
आनन्दानुभवो विद्वन् सुप्तिजाग्रदितीर्यते ॥ ९५५ ॥
</details>

<details open><summary>विश्वास-प्रस्तुतिः</summary>

वृत्तौ चिरानुभूतान्तरानन्दानुभवस्थितौ ।  
समात्मतां यो यात्येष सुप्तिस्वप्न इतीर्यते ॥ ९५६ ॥
</details>

<details><summary>मूलम्</summary>

वृत्तौ चिरानुभूतान्तरानन्दानुभवस्थितौ ।  
समात्मतां यो यात्येष सुप्तिस्वप्न इतीर्यते ॥ ९५६ ॥
</details>

<details open><summary>विश्वास-प्रस्तुतिः</summary>

दृश्यधीवृत्तिरेतस्य केवलीभावभावना ।  
परं बोधैकतावाप्तिः सुप्तिसुप्तिरितीर्यते ॥ ९५७ ॥
</details>

<details><summary>मूलम्</summary>

दृश्यधीवृत्तिरेतस्य केवलीभावभावना ।  
परं बोधैकतावाप्तिः सुप्तिसुप्तिरितीर्यते ॥ ९५७ ॥
</details>

<details open><summary>विश्वास-प्रस्तुतिः</summary>

परब्रह्मवदाभाति निर्विकारैकरूपिणी ।  
सर्वावस्थासु धारैका तुर्याख्या परिकीर्तिता ॥ ९५८ ॥
</details>

<details><summary>मूलम्</summary>

परब्रह्मवदाभाति निर्विकारैकरूपिणी ।  
सर्वावस्थासु धारैका तुर्याख्या परिकीर्तिता ॥ ९५८ ॥
</details>

<details open><summary>विश्वास-प्रस्तुतिः</summary>

इत्यवस्थासमुल्लासं विमृशन्मुच्यते सुखी ।  
शुभेच्छादित्रयं भूमिभेदाभेदयुतं स्मृतम् ॥ ९५९ ॥
</details>

<details><summary>मूलम्</summary>

इत्यवस्थासमुल्लासं विमृशन्मुच्यते सुखी ।  
शुभेच्छादित्रयं भूमिभेदाभेदयुतं स्मृतम् ॥ ९५९ ॥
</details>

<details open><summary>विश्वास-प्रस्तुतिः</summary>

यथावद्भेदबुद्ध्येदं जगज्जाग्रदितीर्यते ।  
अद्वैते स्थैर्यमायाते द्वैते च प्रशमं गते ॥ ९६० ॥
</details>

<details><summary>मूलम्</summary>

यथावद्भेदबुद्ध्येदं जगज्जाग्रदितीर्यते ।  
अद्वैते स्थैर्यमायाते द्वैते च प्रशमं गते ॥ ९६० ॥
</details>

<details open><summary>विश्वास-प्रस्तुतिः</summary>

पश्यन्ति स्वप्नवल्लोकं तुर्यभूमिसुयोगतः ।  
पञ्चमीं भूमिमारुह्य सुषुप्तिपदनामिकाम् ॥ ९६१ ॥
</details>

<details><summary>मूलम्</summary>

पश्यन्ति स्वप्नवल्लोकं तुर्यभूमिसुयोगतः ।  
पञ्चमीं भूमिमारुह्य सुषुप्तिपदनामिकाम् ॥ ९६१ ॥
</details>

<details open><summary>विश्वास-प्रस्तुतिः</summary>

शान्ताशेषविशेषांशस्तिष्ठेदद्वैतमात्रके ।  
अन्तर्मुखतया नित्यं षष्ठीं भूमिमुपाश्रितः ॥ ९६२ ॥
</details>

<details><summary>मूलम्</summary>

शान्ताशेषविशेषांशस्तिष्ठेदद्वैतमात्रके ।  
अन्तर्मुखतया नित्यं षष्ठीं भूमिमुपाश्रितः ॥ ९६२ ॥
</details>

<details open><summary>विश्वास-प्रस्तुतिः</summary>

परिश्रान्ततया गाढनिद्रालुरिव लक्ष्यते ।  
कुर्वन्नभ्यासमेतस्यां भूम्यां सम्यग्विवासनः ॥ ९६३ ॥
</details>

<details><summary>मूलम्</summary>

परिश्रान्ततया गाढनिद्रालुरिव लक्ष्यते ।  
कुर्वन्नभ्यासमेतस्यां भूम्यां सम्यग्विवासनः ॥ ९६३ ॥
</details>

<details open><summary>विश्वास-प्रस्तुतिः</summary>

तुर्यावस्थां सप्तभूमिं क्रमात्प्राप्नोति योगिराट् ।  
विदेहमुक्तिरेवात्र तुर्यातीतदशोच्यते ॥ ९६४ ॥
</details>

<details><summary>मूलम्</summary>

तुर्यावस्थां सप्तभूमिं क्रमात्प्राप्नोति योगिराट् ।  
विदेहमुक्तिरेवात्र तुर्यातीतदशोच्यते ॥ ९६४ ॥
</details>

<details open><summary>विश्वास-प्रस्तुतिः</summary>

यत्र नासन्न सच्चापि नाहं नाप्यनहङ्कृतिः ।  
केवलं क्षीणमनन आस्तेऽद्वैतेऽतिनिर्भयः ॥ ९६५ ॥
</details>

<details><summary>मूलम्</summary>

यत्र नासन्न सच्चापि नाहं नाप्यनहङ्कृतिः ।  
केवलं क्षीणमनन आस्तेऽद्वैतेऽतिनिर्भयः ॥ ९६५ ॥
</details>

<details open><summary>विश्वास-प्रस्तुतिः</summary>

अन्तःशून्यो बहिःशून्यः शून्यकुम्भ इवाम्बरे ।  
अन्तःपूर्णो बहिःपूर्णः पूर्णकुम्भ इवार्णवे ॥ ९६६ ॥
</details>

<details><summary>मूलम्</summary>

अन्तःशून्यो बहिःशून्यः शून्यकुम्भ इवाम्बरे ।  
अन्तःपूर्णो बहिःपूर्णः पूर्णकुम्भ इवार्णवे ॥ ९६६ ॥
</details>

<details open><summary>विश्वास-प्रस्तुतिः</summary>

यथास्थितमिदं सर्वं व्यवहारवतोऽपि च ।  
अस्तं गतं स्थितं व्योम स जीवन्मुक्त उच्यते ॥ ९६७ ॥
</details>

<details><summary>मूलम्</summary>

यथास्थितमिदं सर्वं व्यवहारवतोऽपि च ।  
अस्तं गतं स्थितं व्योम स जीवन्मुक्त उच्यते ॥ ९६७ ॥
</details>

<details open><summary>विश्वास-प्रस्तुतिः</summary>

नोदेति नास्तमायाति सुखदुःखे मनः प्रभा ।  
यथाप्राप्तस्थितिर्यस्य स जीवन्मुक्त उच्यते ॥ ९६८ ॥
</details>

<details><summary>मूलम्</summary>

नोदेति नास्तमायाति सुखदुःखे मनः प्रभा ।  
यथाप्राप्तस्थितिर्यस्य स जीवन्मुक्त उच्यते ॥ ९६८ ॥
</details>

<details open><summary>विश्वास-प्रस्तुतिः</summary>

यो जागर्त्ति सुषुप्तिस्थो यस्य जाग्रन्न विद्यते ।  
यस्य निर्वासनो बोधः स जीवन्मुक्त उच्यते ॥ ९६९ ॥
</details>

<details><summary>मूलम्</summary>

यो जागर्त्ति सुषुप्तिस्थो यस्य जाग्रन्न विद्यते ।  
यस्य निर्वासनो बोधः स जीवन्मुक्त उच्यते ॥ ९६९ ॥
</details>

<details open><summary>विश्वास-प्रस्तुतिः</summary>

रागद्वेषभयादीनामनुरूपं चरन्नपि ।  
योऽन्तर्व्योमवदत्यच्छः स जीवन्मुक्त उच्यते ॥ ९७० ॥
</details>

<details><summary>मूलम्</summary>

रागद्वेषभयादीनामनुरूपं चरन्नपि ।  
योऽन्तर्व्योमवदत्यच्छः स जीवन्मुक्त उच्यते ॥ ९७० ॥
</details>

<details open><summary>विश्वास-प्रस्तुतिः</summary>

यस्य नाहङ्कृतो भावो बुद्धिर्यस्य न लिप्यते ।  
कुर्वतोऽकुर्वतो वापि स जीवन्मुक्त उच्यते ॥ ९७१ ॥
</details>

<details><summary>मूलम्</summary>

यस्य नाहङ्कृतो भावो बुद्धिर्यस्य न लिप्यते ।  
कुर्वतोऽकुर्वतो वापि स जीवन्मुक्त उच्यते ॥ ९७१ ॥
</details>

<details open><summary>विश्वास-प्रस्तुतिः</summary>

यः समस्तार्थजालेषु व्यवहार्यपि शीतलः ।  
परार्थेष्विव पूर्णात्मा स जीवन्मुक्त उच्यते ॥ ९७२ ॥
</details>

<details><summary>मूलम्</summary>

यः समस्तार्थजालेषु व्यवहार्यपि शीतलः ।  
परार्थेष्विव पूर्णात्मा स जीवन्मुक्त उच्यते ॥ ९७२ ॥
</details>

<details open><summary>विश्वास-प्रस्तुतिः</summary>

द्वैतवर्जितचिन्मात्रे पदे परमपावने ।  
अक्षुब्धचित्तविश्रान्तः स जीवन्मुक्त उच्यते ॥ ९७३ ॥
</details>

<details><summary>मूलम्</summary>

द्वैतवर्जितचिन्मात्रे पदे परमपावने ।  
अक्षुब्धचित्तविश्रान्तः स जीवन्मुक्त उच्यते ॥ ९७३ ॥
</details>

<details open><summary>विश्वास-प्रस्तुतिः</summary>

इदं जगदयं सोऽयं दृश्यजातमवास्तवम् ।  
यस्य चित्ते न स्फुरति स जीवन्मुक्त उच्यते ॥ ९७४ ॥
</details>

<details><summary>मूलम्</summary>

इदं जगदयं सोऽयं दृश्यजातमवास्तवम् ।  
यस्य चित्ते न स्फुरति स जीवन्मुक्त उच्यते ॥ ९७४ ॥
</details>

<details open><summary>विश्वास-प्रस्तुतिः</summary>

चिदात्माहं परात्माहं निर्गुणोऽहं परात्परः ।  
आत्ममात्रेण यस्तिष्ठेत्स जीवन्मुक्त उच्यते ॥ ९७५ ॥
</details>

<details><summary>मूलम्</summary>

चिदात्माहं परात्माहं निर्गुणोऽहं परात्परः ।  
आत्ममात्रेण यस्तिष्ठेत्स जीवन्मुक्त उच्यते ॥ ९७५ ॥
</details>

<details open><summary>विश्वास-प्रस्तुतिः</summary>

देहत्रयातिरिक्तोऽहं शुद्धचैतन्यमस्म्यहम् ।  
ब्रह्माहमिति यस्यान्तः स जीवन्मुक्त उच्यते ॥ ९७६ ॥
</details>

<details><summary>मूलम्</summary>

देहत्रयातिरिक्तोऽहं शुद्धचैतन्यमस्म्यहम् ।  
ब्रह्माहमिति यस्यान्तः स जीवन्मुक्त उच्यते ॥ ९७६ ॥
</details>

<details open><summary>विश्वास-प्रस्तुतिः</summary>

यस्य देहादिकं नास्ति यस्य ब्रह्मेति निश्चयः ।  
परमानन्दपूर्णो यः स जीवन्मुक्त उच्यते ॥ ९७७ ॥
</details>

<details><summary>मूलम्</summary>

यस्य देहादिकं नास्ति यस्य ब्रह्मेति निश्चयः ।  
परमानन्दपूर्णो यः स जीवन्मुक्त उच्यते ॥ ९७७ ॥
</details>

<details open><summary>विश्वास-प्रस्तुतिः</summary>

अहं ब्रह्मास्म्यहं ब्रह्मास्म्यहं ब्रह्मेति निश्चयः ।  
चिदहं चिदहं चेति स जीवन्मुक्त उच्यते ॥ ९७८ ॥
</details>

<details><summary>मूलम्</summary>

अहं ब्रह्मास्म्यहं ब्रह्मास्म्यहं ब्रह्मेति निश्चयः ।  
चिदहं चिदहं चेति स जीवन्मुक्त उच्यते ॥ ९७८ ॥
</details>

<details open><summary>विश्वास-प्रस्तुतिः</summary>

जीवन्मुक्तिपदं त्यक्त्वा स्वदेहे कालसात्कृते ।  
विशत्यदेहमुक्तित्वं पवनोऽस्पन्दतामिव ॥ ९७९ ॥
</details>

<details><summary>मूलम्</summary>

जीवन्मुक्तिपदं त्यक्त्वा स्वदेहे कालसात्कृते ।  
विशत्यदेहमुक्तित्वं पवनोऽस्पन्दतामिव ॥ ९७९ ॥
</details>

<details open><summary>विश्वास-प्रस्तुतिः</summary>

ततस्तत्सम्बभूवासौ यद्गिरामप्यगोचरम् ।  
यच्छून्यवादिनां शून्यं ब्रह्म ब्रह्मविदां च यत् ॥ ९८० ॥
</details>

<details><summary>मूलम्</summary>

ततस्तत्सम्बभूवासौ यद्गिरामप्यगोचरम् ।  
यच्छून्यवादिनां शून्यं ब्रह्म ब्रह्मविदां च यत् ॥ ९८० ॥
</details>

<details open><summary>विश्वास-प्रस्तुतिः</summary>

विज्ञानं विज्ञानविदां मलानां च मलात्मकम् ।  
पुरुषः साङ्ख्यदृष्टीनामीश्वरो योगवादिनाम् ॥ ९८१ ॥
</details>

<details><summary>मूलम्</summary>

विज्ञानं विज्ञानविदां मलानां च मलात्मकम् ।  
पुरुषः साङ्ख्यदृष्टीनामीश्वरो योगवादिनाम् ॥ ९८१ ॥
</details>

<details open><summary>विश्वास-प्रस्तुतिः</summary>

शिवः शैवागमस्थानां कालः कालैकवादिनाम् ।  
यत्सर्वशास्त्रसिद्धान्तं यत्सर्वहृदयानुगम् ।  
यत्सर्वं सर्वगं वस्तु तत्तत्त्वं तदसौ स्थितः ॥ ९८२ ॥
</details>

<details><summary>मूलम्</summary>

शिवः शैवागमस्थानां कालः कालैकवादिनाम् ।  
यत्सर्वशास्त्रसिद्धान्तं यत्सर्वहृदयानुगम् ।  
यत्सर्वं सर्वगं वस्तु तत्तत्त्वं तदसौ स्थितः ॥ ९८२ ॥
</details>

<details open><summary>विश्वास-प्रस्तुतिः</summary>

ब्रह्मैवाहं चिदेवाहमेवं वापि न चिन्त्यते ।  
चिन्मात्रेणेव यस्तिष्ठेद्विदेहो मुक्त एव सः ॥ ९८३ ॥
</details>

<details><summary>मूलम्</summary>

ब्रह्मैवाहं चिदेवाहमेवं वापि न चिन्त्यते ।  
चिन्मात्रेणेव यस्तिष्ठेद्विदेहो मुक्त एव सः ॥ ९८३ ॥
</details>

<details open><summary>विश्वास-प्रस्तुतिः</summary>

यस्य प्रपञ्चभानं न ब्रह्माकारमपीह न ।  
अतीतातीतभावो यो विदेहो मुक्त एव सः ॥ ९८४ ॥
</details>

<details><summary>मूलम्</summary>

यस्य प्रपञ्चभानं न ब्रह्माकारमपीह न ।  
अतीतातीतभावो यो विदेहो मुक्त एव सः ॥ ९८४ ॥
</details>

<details open><summary>विश्वास-प्रस्तुतिः</summary>

चित्तवृत्तेरतीतो यश्चित्तवृत्त्यावभासकः ।  
चित्तवृत्तिविहीनो यो विदेहो मुक्त एव सः ॥ ९८५ ॥
</details>

<details><summary>मूलम्</summary>

चित्तवृत्तेरतीतो यश्चित्तवृत्त्यावभासकः ।  
चित्तवृत्तिविहीनो यो विदेहो मुक्त एव सः ॥ ९८५ ॥
</details>

<details open><summary>विश्वास-प्रस्तुतिः</summary>

जीवात्मेति परात्मेति सर्वचिन्ताविवर्जितः ।  
सर्वसङ्कल्पहीनात्मा विदेहो मुक्त एव सः ॥ ९८६ ॥
</details>

<details><summary>मूलम्</summary>

जीवात्मेति परात्मेति सर्वचिन्ताविवर्जितः ।  
सर्वसङ्कल्पहीनात्मा विदेहो मुक्त एव सः ॥ ९८६ ॥
</details>

<details open><summary>विश्वास-प्रस्तुतिः</summary>

ओङ्कारवाच्यहीनात्मा सर्ववाच्यविवर्जितः ।  
अवस्थात्रयहीनात्मा विदेहो मुक्त एव सः ॥ ९८७ ॥
</details>

<details><summary>मूलम्</summary>

ओङ्कारवाच्यहीनात्मा सर्ववाच्यविवर्जितः ।  
अवस्थात्रयहीनात्मा विदेहो मुक्त एव सः ॥ ९८७ ॥
</details>

<details open><summary>विश्वास-प्रस्तुतिः</summary>

अहिनिर्ल्वयनीसर्पनिर्मोको जीववर्जितः ।  
वल्मीके पतितस्तिष्ठेत्तं सर्पो नाभिमन्यते ॥ ९८८ ॥
</details>

<details><summary>मूलम्</summary>

अहिनिर्ल्वयनीसर्पनिर्मोको जीववर्जितः ।  
वल्मीके पतितस्तिष्ठेत्तं सर्पो नाभिमन्यते ॥ ९८८ ॥
</details>

<details open><summary>विश्वास-प्रस्तुतिः</summary>

एवं स्थूलं च सूक्ष्मं च शरीरं नाभिमन्यते ।  
प्रत्यग्ज्ञानशिखिध्वस्ते मिथ्याज्ञाने सहेतुके ॥ ९८९ ॥
</details>

<details><summary>मूलम्</summary>

एवं स्थूलं च सूक्ष्मं च शरीरं नाभिमन्यते ।  
प्रत्यग्ज्ञानशिखिध्वस्ते मिथ्याज्ञाने सहेतुके ॥ ९८९ ॥
</details>

<details open><summary>विश्वास-प्रस्तुतिः</summary>

नेति नेतीत्यरूपत्वादशरीरो भवत्ययम् ।  
विश्वश्च तैजसश्चैव प्राज्ञश्चेति च ते त्रयम् ॥ ९९० ॥
</details>

<details><summary>मूलम्</summary>

नेति नेतीत्यरूपत्वादशरीरो भवत्ययम् ।  
विश्वश्च तैजसश्चैव प्राज्ञश्चेति च ते त्रयम् ॥ ९९० ॥
</details>

<details open><summary>विश्वास-प्रस्तुतिः</summary>

विराड् हिरण्यगर्भश्च ईश्वरश्चेति ते त्रयम् ।  
ब्रह्माण्डं चैव पिण्डाण्डं लोका भूरादयः क्रमात् ॥ ९९१ ॥
</details>

<details><summary>मूलम्</summary>

विराड् हिरण्यगर्भश्च ईश्वरश्चेति ते त्रयम् ।  
ब्रह्माण्डं चैव पिण्डाण्डं लोका भूरादयः क्रमात् ॥ ९९१ ॥
</details>

<details open><summary>विश्वास-प्रस्तुतिः</summary>

स्वस्वोपाधिलयादेव लीयन्ते प्रत्यगात्मनि ।  
तूष्णीमेव ततस्तूष्णीं तूष्णीं सत्यं न किञ्चन ॥ ९९२ ॥
</details>

<details><summary>मूलम्</summary>

स्वस्वोपाधिलयादेव लीयन्ते प्रत्यगात्मनि ।  
तूष्णीमेव ततस्तूष्णीं तूष्णीं सत्यं न किञ्चन ॥ ९९२ ॥
</details>

<details open><summary>विश्वास-प्रस्तुतिः</summary>

कालभेदो वस्तुभेदो देशभेदः स्वभेदकः ।  
किञ्चिद्भेदो न तस्यास्ति किञ्चिद्वापि न विद्यते ॥ ९९३ ॥
</details>

<details><summary>मूलम्</summary>

कालभेदो वस्तुभेदो देशभेदः स्वभेदकः ।  
किञ्चिद्भेदो न तस्यास्ति किञ्चिद्वापि न विद्यते ॥ ९९३ ॥
</details>

<details open><summary>विश्वास-प्रस्तुतिः</summary>

जीवेश्वरेति वाक्ये च वेदशास्त्रेष्वहं त्विति ।  
इदं चैतन्यमेवेत्यहं चैतन्यमित्यपि ॥ ९९४ ॥
</details>

<details><summary>मूलम्</summary>

जीवेश्वरेति वाक्ये च वेदशास्त्रेष्वहं त्विति ।  
इदं चैतन्यमेवेत्यहं चैतन्यमित्यपि ॥ ९९४ ॥
</details>

<details open><summary>विश्वास-प्रस्तुतिः</summary>

इति निश्चयशून्यो यो विदेहो मुक्त एव सः ।  
ब्रह्मैव विद्यते साक्षाद्वस्तुतोऽवस्तुतोऽपि च ॥ ९९५ ॥
</details>

<details><summary>मूलम्</summary>

इति निश्चयशून्यो यो विदेहो मुक्त एव सः ।  
ब्रह्मैव विद्यते साक्षाद्वस्तुतोऽवस्तुतोऽपि च ॥ ९९५ ॥
</details>

<details open><summary>विश्वास-प्रस्तुतिः</summary>

तद्विद्याविषयं ब्रह्म सत्यज्ञानसुखात्मकम् ।  
शान्तं च तदतीतं च परं ब्रह्म तदुच्यते ॥ ९९६ ॥
</details>

<details><summary>मूलम्</summary>

तद्विद्याविषयं ब्रह्म सत्यज्ञानसुखात्मकम् ।  
शान्तं च तदतीतं च परं ब्रह्म तदुच्यते ॥ ९९६ ॥
</details>

<details open><summary>विश्वास-प्रस्तुतिः</summary>

सिद्धान्तोऽध्यात्मशास्त्राणां सर्वापह्नव एव हि ।  
नाविद्यास्तीह नो माया शान्तं ब्रह्मैव तद्विना ॥ ९९७ ॥
</details>

<details><summary>मूलम्</summary>

सिद्धान्तोऽध्यात्मशास्त्राणां सर्वापह्नव एव हि ।  
नाविद्यास्तीह नो माया शान्तं ब्रह्मैव तद्विना ॥ ९९७ ॥
</details>

<details open><summary>विश्वास-प्रस्तुतिः</summary>

प्रियेषु स्वेषु सुकृतमप्रियेषु च दुष्कृतम् ।  
विसृज्य ध्यानयोगेन ब्रह्माप्येति सनातनम् ॥ ९९८ ॥
</details>

<details><summary>मूलम्</summary>

प्रियेषु स्वेषु सुकृतमप्रियेषु च दुष्कृतम् ।  
विसृज्य ध्यानयोगेन ब्रह्माप्येति सनातनम् ॥ ९९८ ॥
</details>

<details open><summary>विश्वास-प्रस्तुतिः</summary>

यावद्यावच्च सद्बुद्धे स्वयं सन्त्यज्यतेऽखिलम् ।  
तावत्तावत्परानन्दः परमात्मैव शिष्यते ॥ ९९९ ॥
</details>

<details><summary>मूलम्</summary>

यावद्यावच्च सद्बुद्धे स्वयं सन्त्यज्यतेऽखिलम् ।  
तावत्तावत्परानन्दः परमात्मैव शिष्यते ॥ ९९९ ॥
</details>

<details open><summary>विश्वास-प्रस्तुतिः</summary>

यत्र यत्र मृतो ज्ञानी परमाक्षरवित्सदा ।  
परे ब्रह्मणि लीयेत न तस्योत्क्रान्तिरिष्यते ॥ १००० ॥
</details>

<details><summary>मूलम्</summary>

यत्र यत्र मृतो ज्ञानी परमाक्षरवित्सदा ।  
परे ब्रह्मणि लीयेत न तस्योत्क्रान्तिरिष्यते ॥ १००० ॥
</details>

<details open><summary>विश्वास-प्रस्तुतिः</summary>

यद्यत्स्वाभिमतं वस्तु तत्त्यजन्मोक्षमश्नुते ।  
असङ्कल्पेन शस्त्रेण छिन्नं चित्तमिदं यदा ॥ १००१ ॥
</details>

<details><summary>मूलम्</summary>

यद्यत्स्वाभिमतं वस्तु तत्त्यजन्मोक्षमश्नुते ।  
असङ्कल्पेन शस्त्रेण छिन्नं चित्तमिदं यदा ॥ १००१ ॥
</details>

<details open><summary>विश्वास-प्रस्तुतिः</summary>

सर्वं सर्वगतं शान्तं ब्रह्म सम्पद्यते तदा ।  
इति श्रुत्वा गुरोर्वाक्यं शिष्यस्तु छिन्नसंशयः ॥ १००२ ॥
</details>

<details><summary>मूलम्</summary>

सर्वं सर्वगतं शान्तं ब्रह्म सम्पद्यते तदा ।  
इति श्रुत्वा गुरोर्वाक्यं शिष्यस्तु छिन्नसंशयः ॥ १००२ ॥
</details>

<details open><summary>विश्वास-प्रस्तुतिः</summary>

ज्ञातज्ञेयः सम्प्रणम्य सद्गुरोश्चरणाम्बुजम् ।  
स तेन समनुज्ञातो ययौ निर्मुक्तबन्धनः ॥ १००३ ॥
</details>

<details><summary>मूलम्</summary>

ज्ञातज्ञेयः सम्प्रणम्य सद्गुरोश्चरणाम्बुजम् ।  
स तेन समनुज्ञातो ययौ निर्मुक्तबन्धनः ॥ १००३ ॥
</details>

<details open><summary>विश्वास-प्रस्तुतिः</summary>

गुरुरेष सदानन्दसिन्धौ निर्मग्नमानसः ।  
पावयन्वसुधां सर्वां विचचार निरुत्तरः ॥ १००४ ॥
</details>

<details><summary>मूलम्</summary>

गुरुरेष सदानन्दसिन्धौ निर्मग्नमानसः ।  
पावयन्वसुधां सर्वां विचचार निरुत्तरः ॥ १००४ ॥
</details>

<details open><summary>विश्वास-प्रस्तुतिः</summary>

इत्याचार्यस्य शिष्यस्य संवादेनात्मलक्षणम् ।  
निरूपितं मुमुक्षूणां सुखबोधोपपत्तये ॥ १००५ ॥
</details>

<details><summary>मूलम्</summary>

इत्याचार्यस्य शिष्यस्य संवादेनात्मलक्षणम् ।  
निरूपितं मुमुक्षूणां सुखबोधोपपत्तये ॥ १००५ ॥
</details>

<details open><summary>विश्वास-प्रस्तुतिः</summary>

सर्ववेदान्तसिद्धान्तसारसङ्ग्रहनामकः ।  
ग्रन्थोऽयं हृदयग्रन्थिविच्छित्त्यै रचितः सताम् ॥ १००६ ॥
</details>

<details><summary>मूलम्</summary>

सर्ववेदान्तसिद्धान्तसारसङ्ग्रहनामकः ।  
ग्रन्थोऽयं हृदयग्रन्थिविच्छित्त्यै रचितः सताम् ॥ १००६ ॥
</details>

इति श्रीमत्परमहंसपरिव्राजकाचार्यस्य श्रीगोविन्दभगवत्पूज्यपादशिष्यस्य
श्रीमच्छङ्करभगवतः कृतौ सर्ववेदान्तसिद्धान्तसारसङ्ग्रहः सम्पूर्णः
॥  
ओं ओं ओं ॥  
ओं शम् ॥

