+++
title = "देवेषु प्रतिपत्तिः"
unicode_script = "devanagari"
+++

## उपायमात्रता
- "व्यावहारिक-सत्तायां देवानाम् अवकाशो ऽस्ती"ति केचित्। 
- तत्रापि नेत्य् अन्य अधुनिकाः - परिमेय-प्रत्यक्ष-प्रमाणाभावात्। नानेन ब्रह्मवादे काचित् क्षतिः। Gods are at best "useful fiction" for this section of advaitins.

### उपास्य-ब्रह्म
अद्वैते उपास्यब्रह्म तथा ज्ञेयब्रह्म इति द्वेधा व्यवहारः।  
तत्र आद्ये उपास्य-उपासकयोः भेदपुरस्सरम् एव उपासनं घटते,  
द्वितीये ज्ञेय-जिज्ञासोः अभेदबुद्धिपुरस्सरमेव निदिध्यासनम् इति व्यवस्था।

आधुनिक-विचार एवम् -

> यद् उपास्यं ब्रह्म सगुणम् इत्य् उच्यते,  
तस्योपासने तस्मिन् सृष्ट्यादिकृत्  
स एव इत्यारोप्य उपासनम्।  
सर्वज्ञत्वादिगुणास् तस्मिन्न् उपास्य-ब्रह्मण्य् आरोप्यते उपासकेन।  
अत एव तादृशोपासनस्य चित्तशुद्धिचित्तैकात्र्यैहिकं फलं  
तथा लोकान्तरे ऐश्वर्यादिकमपि फलम्।
>
> एतादृशफलप्राप्तिः सृष्ट्यादिकृद्-ईश्वरं वा अपरोक्षज्ञानिनं वा विष्ण्वादिव्यक्तिरूपं वा उपासनेन समाना ।


## सगुणम् ब्रह्म
निर्गुणे ब्रह्मणि परम-प्राप्ये सत्य् अपि,  
सगुण-ब्रह्माङ्गी-क्रियते व्यावहारिक-सत्तायाम्।  
तत्र व्यक्तिः काचिज् जीवन्-मुक्ता, अपार-शक्तिमती जगत्-सृष्ट्यादि-हेतु-भूता। 

> अपि च, यत्र तु निरस्तसर्वविशेषं पारमेश्वरं रूपम् उपदिश्यते,  
> भवति तत्र शास्त्रम् ‘अशब्दमस्पर्शमरूपमव्ययम्’ (क. उ. १ । ३ । १५) इत्यादि ।

इति ब्रह्मसूत्र-भाष्ये शङ्करः। 

### देवतान्तर-व्यावर्तनम्
> "नाम-भेद एव देवेषु, न व्यक्ति-भेद

इति वादो निरस्तश् शङ्कर-वचनैः। 

> "रुद्रादित्यादिध्यानपराणां मध्ये मद्गतेन मयि वासुदेवे समाहितेन …  
> मम युक्ततमः अतिशयेन युक्तः मतः अभिप्रेतः इति।"

इति शङ्करार्य-गीता-भाष्य-वचनं वासुदेवं रुद्रादिभ्यो व्यावर्तयत्य् एव।  
पुनर् अन्यत्र केनोपनिषद्-भाष्ये हैमवत्या अपि, इन्द्राद् अपि भिन्नम् उक्तं सगुणम् ब्रह्म।
अतः, नाममात्रभेदो न, प्रसक्त-गुण-क्रियादि-भेदोऽपि विवक्षितः।  
नामरूपे ऽन्तरा गुणान्तराण्य् अपि भवन्ति ।

#### न सप्त मातृकाः
> "*यजन्ते* पूजयन्ति *सात्त्विकाः* सत्त्वनिष्ठाः **देवान्;
यक्षरक्षांसि राजसाः; प्रेतान् भूतगणांश्च** सप्तमातृकादींश्च **अन्ये
यजन्ते तामसाः जनाः**॥"

इति शङ्करो गीताभाष्ये। 

#### रूपान्तर-प्राप्ताव् अविरोधः
> स्यात्परमेश्वरस्यापीच्छावशान्मायामयं रूपं साधकानुग्रहार्थम् ,  
> ‘माया ह्येषा मया सृष्टा यन्मां पश्यसि नारद । सर्वभूतगुणैर्युक्तं मैवं मां ज्ञातुमर्हसि’ इति स्मरणात् ।

इति ब्रह्मसूत्रभाष्ये।

रूपान्तरेणाविर् भवितुं देवाः प्रभवः (राक्षसा अपि कामरूपिणः!) ।  
किञ्च परस्पर-भेदस् तेषु तावता न निराक्रियते (शाङ्कर-व्यावहारिक-सत्तायाम् अपि)।


### विष्णु-पारम्यम्
शङ्करः सर्वदा सगुणम् ब्रह्म विष्णुर् इत्य् अभिदधाति।  
एकत्र तूमासम्बन्धेनेति केचित्।  

<details><summary>विस्तारः (द्रष्टुं नोद्यम्)</summary>

तत्र केनोपनिषत्पदभाष्ये 'उमा हैमवती' इति मन्त्रगतस्य व्याख्यानावसरे एवमुक्तम् - 

> अथवा उमैव हिमवतो दुहिता हैमवती  
> नित्यम् एव सर्वज्ञेनेश्वरेण सह वर्तत  
> इति ज्ञातुं समर्थेति कृत्वा  
> ताम् उपजगाम । 

इति।  
एतावता शङ्कराभिप्राये +उमा हैमवती सगुणब्रह्मणो भिन्नेति ज्ञायते।

**नात्र सर्वज्ञशब्दः पार्वतीपत्युः सगुणब्रह्मत्वं निश्चेतुम् अलम्**।  
सर्वज्ञं शिवम् ईश्वरशब्दवाच्यं वैष्णवा अपि मन्यन्ते।  
सगुणब्रह्मणो भिन्नेन ब्रह्मज्ञानिसहवासेन ब्रह्मज्ञानम् आप्नुयाद् देवीति किम् आश्चर्यम्?  
ब्रह्मज्ञसाहचारिणो ब्रह्मज्ञानसम्भावनाधिकेति यावत् तु सुलभम्।

किम् बहुना स्वयम् पार्वत्या अपि "सर्वं जानाती"ति व्यवहारो दृश्यते रङ्गरामानुजेन। नैतावता ऽऽभ्यां शब्दाभ्यां सगुणब्रह्मनिर्देशो निश्चेतुं शक्य इत्य् आशयः। अत्र तेन शब्देन सगुणम् ब्रह्मैवोक्तम् इति कथम्?

न चेश्वरशब्दोऽपि पार्वतीपत्युः सगुणब्रह्मत्वं निश्चेतुम् अलम्।  
भाष्यय् अग्रे ह्य् उक्तम् -

> इन्द्रः परमेश्वरो मघवा  
बलवत्त्वात् तथेति तद् अभ्यद्रवत्।

एवम् अन्यत्र बहुत्र भाष्ये प्रयोगा वर्तन्ते।  
अतः शङ्करो ब्रह्मार्थे हीश्वरशब्दं न प्रयुङ्क्ते । 

> उमा कं ब्रह्मेति बोधयति?  
येन सह तस्यनित्यवासः,  
यत्कारणात् तस्याः ब्रह्मविषयकं ज्ञानं (भाष्ये उक्तं) ,  
तमेव ब्रह्मेति बोधयति।

इति कथम् अनुमीयते?  
येन सह नित्यवासः,  
यच् च ब्रह्म,  भिन्नाव् एव स्यातम्।  
पुनः, सगुणब्रह्म खल्व् अन्तर्यामित्वेन सर्व-सहवासी?  
शाङ्करदर्शने, यः कश्चित् सर्वज्ञो ज्ञानी "अहम् ब्रह्मे"ति मन्येत, न तु "अहं सगुणब्रह्मे"ति।  
अतः "ब्रह्मज्ञः सगुणब्रह्मैवे"त्य् अपि मन्दम्। 

> अपि च भाष्यस्य तात्पर्यं भवद्भिर्यदुक्तं तथैवास्तीति, यन्मयोक्तं तथैव नास्तीति केन प्रमाणेन भवान् उच्यते ?

अस्मद्-उक्तम् एव तात्पर्यम् न युष्मद्-उक्तम् इति नाग्रहः।
सगुणब्रह्मविषये शङ्कराभिप्रायो ऽर्वाचीन-शाङ्करानुसार्य् एवेत्य् एतावतो निराकरणम् इष्टम्।
</details>

वेङ्कटनाथार्यस् तात्पर्यचन्द्रिकायां शाङ्करा विष्णुपारम्यम् अङ्गीकुर्वन्तीति वदति।

### प्रस्थानत्रयभाष्य-प्रामाण्यम्
एवञ्च +उभयवादिप्रतिपन्नप्रमाणम् आधारीकृत्यैव वादः प्रवर्तेत।  
प्रस्थानत्रयभाष्यकर्तृत्वं शङ्करकृतम् इति निर्विवादम्।  
तथा सति, सगुणब्रह्मण एव ब्रह्मरुरादयो देवा रूपाणीति यति शङ्कराभिप्रायः, स तत्र विस्तीर्णे प्रस्थानत्रयभाष्ये स्फुटं स्याद्
इति समञ्जसैवापेक्षा।

### विवादास्पदानाम् अप्रामाण्यम्
शङ्करकर्तृत्वे प्रामाण्यम् अन्यत्र चर्चितम्। 

>  श्वेताश्वतरोपनिषद्भाष्ये “गिरिशन्त हस्ते बिभर्ष्यस्तवे” इति मन्त्रवर्णस्य व्याख्यानावसरे “गिरित्र गिरिं त्रायत” गिरौ स्थित्वा शं सुखं तनोति’ इत्यनेन मन्त्रलिंगानां शिवपरत्वं प्रदर्श्य ‘साकारं ब्रह्म प्रदर्शयेत्यभिप्रेतमर्थं प्रार्थितवान्’ इति लिखितवान्।

किञ्च, श्वेताश्वतरोपनिषद्-भाष्यं शङ्करकृतम् इत्यत्र विश्वासो नास्ति। 

### ब्रह्म-ज्ञ-मात्राद् भेदः
मुण्डकोपनिषद्-भाष्ये शङ्करः कथयति -

> तम् अप्य् एवं-विधम् आत्मज्ञं पुरुषं  
ये हि **अकामाः** विभूतितृष्णा-वर्जिता मुमुक्षवः सन्तः **उपासते**
> इव देवम्**,

येन, उपास्योऽपि ब्रह्मवित् सगुणब्रह्मणो व्यावृत्त्यते।

<details><summary>विस्तारः (द्रष्टुं नोद्यम्)</summary>

अनेन अनुमीयते सा येन सह नित्यवासः तं ब्रह्म इति बोधयति इति |
</details>


## आधुनिक-मतम्
लक्षण-साम्येन वस्तु-साम्यम् इति नियमम् आश्रित्य,  
कानिचन पुराण-वचनान्य् अवलम्ब्य च  
आधुनिक-शाङ्करा सर्वे मुख्या देवा सगुण-ब्रह्मैवेति निश्चिन्वन्ति। 

मन्ये मायावादो नालम् मोहयति जनान् इति निश्चित्य  
सर्व-देवताऽभेद-वादं निवेश्य  
शङ्करार्योक्तीर् अप्य् अतिक्रम्य  
तत्-सिद्धान्तस्य विस्तारो विहित ईदृशैः।

अयं वादः पराशरभट्टाद् अपि प्राचीने शाङ्कर-विष्णु-सहस्र-नाम-भाष्यय् इङ्गितः। 

विशिष्य १९-तम-शताब्दस्यान्तिम-काल-घट्टे  
कैश्चनाद्वैत-मठैः "षण्-मत-प्रतिष्ठा शङ्करेण कृते"ति प्रचार आरब्धः।  
तत्-प्रतिक्रियायाम् बहुभिः श्रीवैष्णवैर् उत्तमूरु-वीरराघवाण्णङ्गराचार्य-निभैः प्रबन्धाः प्रकाशिताः,  
स्मार्तैर् अपि ते गृहीताः कैश्चित्।


- शृङ्गगिरी-गुरुः 
  - [TW](https://vijayayatra.sringeri.net/archiveyatra/vemulawada-december-26-28-2012/)
- जगन्नाथ-पीठाधिपतिस् तथा वक्ति -  
  [अत्र](https://youtu.be/xK4Kvf4gi4I?t=580) ब्रह्मणो ऽपेक्षया विष्णोर् नारायणस्य परत्वं ब्रूते निश्चलानन्दसरस्वती यतिः।  
  [किञ्चान्यत्र](https://www.facebook.com/govardhanpeeth/videos/342980373627226/) ([YT](https://www.youtube.com/watch?v=qzU4LoqJQk0)) स्पष्टीकरोति - पुराणानुसारेण त्रिमूर्तिषु तारतम्यं नास्ति।
  

### नामापराध-कथा
> सन्निन्दा ऽसति नाम-वैभव-कथा श्री-शेशयोर् भेदधीर्  
अ-श्रद्धा श्रुति-शास्त्र-देशिक-गिरां नाम्न्य् अर्थ-वाद-भ्रमः।  
नामास्तीति निषिद्ध-वृत्ति--विहित-त्यागौ च धर्मान्तरैः     
साम्यं नामनि शङ्करस्य च हरेर् नामापराधा दश॥

इति श्लोकः कैश्चिच् छाङ्करैर् उच्यते (यथा २०२५ इति वर्षे विधुशेखरभारत्या)। 

अनेनाज्ञातमूलकेन श्लोकेन
पुराणानि स्वयं नामापराधभाजः :-)  
यतो वदन्ति  -

> “परो नारायणो देवस्  
तस्माज् जातश् चतुर्मुखः ।  
तस्माद् रुद्रोऽभवद् देवि” (वराह-पुराणम् 90-3.)

> “ब्रह्माद्यास् सकला देवा  
मनुष्याः पशवस् तथा ।  
विष्णु-माया-महावर्त-  
गर्तान्ध-तमसा वृताः” (विष्णु-पुराणम् 5-30-47)

एवं शैवागमा अपि शिवपारम्यवादिनो भवन्ति नामापराधकृतः।

अतो नैतादृशानि वचनानि बहु-मन्यन्ते शाङ्करेतराः।

### परस्-परोत्पत्तिः, उदर-पीडादि-कथा
> एवं कल्पेषु कल्पेषु  
> ब्रह्मविष्णुमहेश्वराः ।  
> परस्परस्माज् **जायन्ते**  
> परस्-पर-**जयैषिणः** ।  
>
> तत्-तत्-कल्पान्त-वृत्तान्तम्  
> **अधिकृत्य** महर्षिभिः ।  
> प्रभावः **कथ्यते** तेषां  
> परस्पर-समुद्भवात् ।  
> क्वचिद् ब्रह्मा क्वचिद् रुद्रः  
> क्वचिद् विष्णुः **प्रशस्यते** ।  
> …  
> यो ब्रह्म-विष्णु-रुद्राणां  
> भेदम् उत्तम-भावतः ।  
> **साधयेद्** उदर-**व्याधि**-  
> **युक्तो** भवति मानवः । +++(4)+++

यतश् चायं श्लोक उदाहृतः,  
स आधुनिकशाङ्कराणाम् अप्य् अपसिद्धान्तः -  
परस्पर-स्पर्धायाम् अपि त्रिमूर्ति-साम्यम् उक्तं तत्र, न परस्पराभेदः।

रङ्गरामानुजेन च प्रत्याख्यातम् - 

> तामस--पुराणेषु  
अपचरद्-अवस्थतया प्रक्षेप-शङ्कास्पदेषु एवं श्रवणे ऽप्य्  
अतादृशेषु तथा श्रवणाभावात्।

(अत्रोक्त उदरव्याधिविपाकस् तु ब्रह्मरुद्राव् अय् उदरपीडाभाजौ कुरुते,  
यतस् ताभ्याम् अपि तत्र तत्र विष्णुपारम्यम् उक्तम् इतिहासे।  
पुनः, "महर्षिभिः … क्वचिद् विष्णुः **प्रशस्यते**" इति यद् उक्तम्,  
तेषां खलु मानुषत्वाद् उदरव्याधिर् भवेद् एव?)

### ब्रह्म-लोकः
> अपि च सृष्ट्य्-आदि-कृद् विष्णुरेव शिव एव इति न आग्रहः ।  
अत एव निर्दिष्टदेवतालोक इति नाङ्गीक्रियते।  
सत्यलोकाख्यलोक ब्रह्मलोक इत्येक एव अङीकृतः।  
सर्वेऽपि सगुणोपास्काः ये मुक्त्यर्थं इह लोके न प्रयतन्ते  
तेषां समानं एकं गम्यस्थानं स ब्रह्मलोकः।  
विष्णुलोकः शिवलोक इत्यादिलोकाः नाङ्गीकृताः।

इत्य् आधुनिको विचारः। 

