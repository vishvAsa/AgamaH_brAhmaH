+++
title = "देवेषु प्रतिपत्तिः"
unicode_script = "devanagari"
+++

## उपायमात्रता
- "व्यावहारिक-सत्तायां देवानाम् अवकाशो ऽस्ती"ति केचित्। 
- तत्रापि नेत्य् अन्य अधुनिकाः - परिमेय-प्रत्यक्ष-प्रमाणाभावात्। नानेन ब्रह्मवादे काचित् क्षतिः। Gods are at best "useful fiction" for this section of advaitins.

### उपास्य-ब्रह्म
अद्वैते उपास्यब्रह्म तथा ज्ञेयब्रह्म इति द्वेधा व्यवहारः।  
तत्र आद्ये उपास्य-उपासकयोः भेदपुरस्सरम् एव उपासनं घटते,  
द्वितीये ज्ञेय-जिज्ञासोः अभेदबुद्धिपुरस्सरमेव निदिध्यासनम् इति व्यवस्था।

आधुनिक-विचार एवम् -

> यद् उपास्यं ब्रह्म सगुणम् इत्य् उच्यते,  
तस्योपासने तस्मिन् सृष्ट्यादिकृत्  
स एव इत्यारोप्य उपासनम्।  
सर्वज्ञत्वादिगुणास् तस्मिन्न् उपास्य-ब्रह्मण्य् आरोप्यते उपासकेन।  
अत एव तादृशोपासनस्य चित्तशुद्धिचित्तैकात्र्यैहिकं फलं  
तथा लोकान्तरे ऐश्वर्यादिकमपि फलम्।
>
> एतादृशफलप्राप्तिः सृष्ट्यादिकृद्-ईश्वरं वा अपरोक्षज्ञानिनं वा विष्ण्वादिव्यक्तिरूपं वा उपासनेन समाना ।


## सगुणम् ब्रह्म
निर्गुणे ब्रह्मणि परम-प्राप्ये सत्य् अपि,  
सगुण-ब्रह्माङ्गी-क्रियते व्यावहारिक-सत्तायाम्।  
तत्र व्यक्तिः काचिज् जीवन्-मुक्ता, अपार-शक्तिमती जगत्-सृष्ट्यादि-हेतु-भूता। 

### न सप्त मातृकाः
> "*यजन्ते* पूजयन्ति *सात्त्विकाः* सत्त्वनिष्ठाः **देवान्;
यक्षरक्षांसि राजसाः; प्रेतान् भूतगणांश्च** सप्तमातृकादींश्च **अन्ये
यजन्ते तामसाः जनाः**॥"

इति शङ्करो गीताभाष्ये। 

### विष्णु-पारम्यम्
शङ्करः सर्वदा सगुणम् ब्रह्म विष्णुर् इत्य् अभिदधाति।  
एकत्र तूमासम्बन्धेनेति केचित्।  

<details><summary>विस्तारः (द्रष्टुं नोद्यम्)</summary>

तत्र केनोपनिषत्पदभाष्ये 'उमा हैमवती' इति मन्त्रगतस्य व्याख्यानावसरे एवमुक्तम् - 

> अथवा उमैव हिमवतो दुहिता हैमवती  
> नित्यम् एव सर्वज्ञेनेश्वरेण सह वर्तत  
> इति ज्ञातुं समर्थेति कृत्वा  
> ताम् उपजगाम । 

इति।

सर्वज्ञं शिवम् ईश्वरशब्दवाच्यं वैष्णवा अपि मन्यन्ते। अत्र तेन शब्देन सगुणम् ब्रह्मैवोक्तम् इति कथम्?
</details>


वेङ्कटनाथार्यस् तात्पर्यचन्द्रिकायां शाङ्करा विष्णुपारम्यम् अङ्गीकुर्वन्तीति वदति।

### प्रस्थानत्रयभाष्य-प्रामाण्यम्
एवञ्च +उभयवादिप्रतिपन्नप्रमाणम् आधारीकृत्यैव वादः प्रवर्तेत।  
प्रस्थानत्रयभाष्यकर्तृत्वं शङ्करकृतम् इति निर्विवादम्।  
तथा सति, सगुणब्रह्मण एव ब्रह्मरुरादयो देवा रूपाणीति यति शङ्कराभिप्रायः, स तत्र विस्तीर्णे प्रस्थानत्रयभाष्ये स्फुटं स्याद्
इति समञ्जसैवापेक्षा।

### विवादास्पदानाम् अप्रामाण्यम्
प्रपञ्चसाराख्यो ग्रन्थः शङ्करविरचित इत्य् आग्रहो हास्यस्थानम्, प्रामाणिकैश् शाङ्करैर् अपि तिरस्कृतः। येन

> "*यजन्ते* पूजयन्ति *सात्त्विकाः* सत्त्वनिष्ठाः **देवान्;
यक्षरक्षांसि राजसाः; प्रेतान् भूतगणांश्च** सप्तमातृकादींश्च **अन्ये
यजन्ते तामसाः जनाः**॥"

इति गीताभाष्ये स्पष्टं लिखितम्, तेन **प्रपञ्चसारो** रचित इति मूढो मन्येत। 

यो भगवद्गीताभाष्ये न क्वापि तादृशान् विष्णुपारम्यवादनिन्दनश्लोकान् प्रादर्शयत्, स **विष्णुसहस्रनामभाष्योपक्रमे** तथा चेष्टितुम् आरभत इति किञ्चिद् अविस्रम्भास्पदम्।

>  श्वेताश्वतरोपनिषद्भाष्ये “गिरिशन्त हस्ते बिभर्ष्यस्तवे” इति मन्त्रवर्णस्य व्याख्यानावसरे “गिरित्र गिरिं त्रायत” गिरौ स्थित्वा शं सुखं तनोति’ इत्यनेन मन्त्रलिंगानां शिवपरत्वं प्रदर्श्य ‘साकारं ब्रह्म प्रदर्शयेत्यभिप्रेतमर्थं प्रार्थितवान्’ इति लिखितवान्।

किञ्च, श्वेताश्वतरोपनिषद्-भाष्यं शङ्करकृतम् इत्यत्र विश्वासो नास्ति। 

### ब्रह्म-ज्ञ-मात्राद् भेदः
मुण्डकोपनिषद्-भाष्ये शङ्करः कथयति -

> तम् अप्य् एवं-विधम् आत्मज्ञं पुरुषं  
ये हि **अकामाः** विभूतितृष्णा-वर्जिता मुमुक्षवः सन्तः **उपासते**
> इव देवम्**,

येन, उपास्योऽपि ब्रह्मवित् सगुणब्रह्मणो व्यावृत्त्यते।


## आधुनिक-मतम्
लक्षण-साम्येन वस्तु-साम्यम् इति नियमम् आश्रित्य,  
कानिचन पुराण-वचनान्य् अवलम्ब्य च  
आधुनिक-शाङ्करा सर्वे मुख्या देवा सगुण-ब्रह्मैवेति निश्चिन्वन्ति। 

मन्ये मायावादो नालम् मोहयति जनान् इति निश्चित्य  
सर्व-देवताऽभेद-वादं निवेश्य  
शङ्करार्योक्तीर् अप्य् अतिक्रम्य  
तत्-सिद्धान्तस्य विस्तारो विहित ईदृशैः।

अयं वादः पराशरभट्टाद् अपि प्राचीने शाङ्कर-विष्णु-सहस्र-नाम-भाष्यय् इङ्गितः। 

विशिष्य १९-तम-शताब्दस्यान्तिम-काल-घट्टे  
कैश्चनाद्वैत-मठैः "षण्-मत-प्रतिष्ठा शङ्करेण कृते"ति प्रचार आरब्धः।  
तत्-प्रतिक्रियायाम् बहुभिः श्रीवैष्णवैर् उत्तमूरु-वीरराघवाण्णङ्गराचार्य-निभैः प्रबन्धाः प्रकाशिताः,  
स्मार्तैर् अपि ते गृहीताः कैश्चित्।


- शृङ्गगिरी-गुरुः 
  - [TW](https://vijayayatra.sringeri.net/archiveyatra/vemulawada-december-26-28-2012/)
- जगन्नाथ-पीठाधिपतिस् तथा वक्ति -  
  [अत्र](https://youtu.be/xK4Kvf4gi4I?t=580) ब्रह्मणो ऽपेक्षया विष्णोर् नारायणस्य परत्वं ब्रूते निश्चलानन्दसरस्वती यतिः।  
  [किञ्चान्यत्र](https://www.facebook.com/govardhanpeeth/videos/342980373627226/) ([YT](https://www.youtube.com/watch?v=qzU4LoqJQk0)) स्पष्टीकरोति - पुराणानुसारेण त्रिमूर्तिषु तारतम्यं नास्ति।
  

### नामापराध-कथा
> सन्निन्दा ऽसति नाम-वैभव-कथा श्री-शेशयोर् भेदधीर्  
अ-श्रद्धा श्रुति-शास्त्र-देशिक-गिरां नाम्न्य् अर्थ-वाद-भ्रमः।  
नामास्तीति निषिद्ध-वृत्ति--विहित-त्यागौ च धर्मान्तरैः     
साम्यं नामनि शङ्करस्य च हरेर् नामापराधा दश॥

इति श्लोकः कैश्चिच् छाङ्करैर् उच्यते (यथा २०२५ इति वर्षे विधुशेखरभारत्या)। 

अनेनाज्ञातमूलकेन श्लोकेन
पुराणानि स्वयं नामापराधभाजः :-)  
यतो वदन्ति  -

> “परो नारायणो देवस्  
तस्माज् जातश् चतुर्मुखः ।  
तस्माद् रुद्रोऽभवद् देवि” (वराह-पुराणम् 90-3.)

> “ब्रह्माद्यास् सकला देवा  
मनुष्याः पशवस् तथा ।  
विष्णु-माया-महावर्त-  
गर्तान्ध-तमसा वृताः” (विष्णु-पुराणम् 5-30-47)

एवं शैवागमा अपि शिवपारम्यवादिनो भवन्ति नामापराधकृतः।

अतो नैतादृशानि वचनानि बहु-मन्यन्ते शाङ्करेतराः।

### परस्-परोत्पत्तिः, उदर-पीडादि-कथा
> एवं कल्पेषु कल्पेषु  
> ब्रह्मविष्णुमहेश्वराः ।  
> परस्परस्माज् **जायन्ते**  
> परस्-पर-**जयैषिणः** ।  
>
> तत्-तत्-कल्पान्त-वृत्तान्तम्  
> **अधिकृत्य** महर्षिभिः ।  
> प्रभावः **कथ्यते** तेषां  
> परस्पर-समुद्भवात् ।  
> क्वचिद् ब्रह्मा क्वचिद् रुद्रः  
> क्वचिद् विष्णुः **प्रशस्यते** ।  
> …  
> यो ब्रह्म-विष्णु-रुद्राणां  
> भेदम् उत्तम-भावतः ।  
> **साधयेद्** उदर-**व्याधि**-  
> **युक्तो** भवति मानवः । +++(4)+++

यतश् चायं श्लोक उदाहृतः,  
स आधुनिकशाङ्कराणाम् अप्य् अपसिद्धान्तः -  
परस्पर-स्पर्धायाम् अपि त्रिमूर्ति-साम्यम् उक्तं तत्र, न परस्पराभेदः।

रङ्गरामानुजेन च प्रत्याख्यातम् - 

> तामस--पुराणेषु  
अपचरद्-अवस्थतया प्रक्षेप-शङ्कास्पदेषु एवं श्रवणे ऽप्य्  
अतादृशेषु तथा श्रवणाभावात्।

(अत्रोक्त उदरव्याधिविपाकस् तु ब्रह्मरुद्राव् अय् उदरपीडाभाजौ कुरुते,  
यतस् ताभ्याम् अपि तत्र तत्र विष्णुपारम्यम् उक्तम् इतिहासे।  
पुनः, "महर्षिभिः … क्वचिद् विष्णुः **प्रशस्यते**" इति यद् उक्तम्,  
तेषां खलु मानुषत्वाद् उदरव्याधिर् भवेद् एव?)

### ब्रह्म-लोकः
> अपि च सृष्ट्य्-आदि-कृद् विष्णुरेव शिव एव इति न आग्रहः ।  
अत एव निर्दिष्टदेवतालोक इति नाङ्गीक्रियते।  
सत्यलोकाख्यलोक ब्रह्मलोक इत्येक एव अङीकृतः।  
सर्वेऽपि सगुणोपास्काः ये मुक्त्यर्थं इह लोके न प्रयतन्ते  
तेषां समानं एकं गम्यस्थानं स ब्रह्मलोकः।  
विष्णुलोकः शिवलोक इत्यादिलोकाः नाङ्गीकृताः।

इत्य् आधुनिको विचारः। 

