+++
title = "देवेषु प्रतिपत्तिः"
unicode_script = "devanagari"
+++

## उपायमात्रता
- "व्यावहारिक-सत्तायां देवानाम् अवकाशो ऽस्ती"ति केचित्। 
- तत्रापि नेत्य् अन्य अधुनिकाः - परिमेय-प्रत्यक्ष-प्रमाणाभावात्। नानेन ब्रह्मवादे काचित् क्षतिः। Gods are at best "useful fiction" for this section of advaitins.

## सगुणम् ब्रह्म
निर्गुणे ब्रह्मणि परम-प्राप्ये सत्य् अपि,  
सगुण-ब्रह्माङ्गी-क्रियते व्यावहारिक-सत्तायाम्।  
तत्र व्यक्तिः काचिज् जीवन्-मुक्ता, अपार-शक्तिमती जगत्-सृष्ट्यादि-हेतु-भूता। 

### विष्णु-पारम्यम्
शङ्करः सर्वदा सगुणम् ब्रह्म विष्णुर् इत्य् अभिदधाति।  
एकत्र तूमासम्बन्धेनेति केचित्।  

<details><summary>विस्तारः (द्रष्टुं नोद्यम्)</summary>

तत्र केनोपनिषत्पदभाष्ये 'उमा हैमवती' इति मन्त्रगतस्य व्याख्यानावसरे एवमुक्तम् - 

> अथवा उमैव हिमवतो दुहिता हैमवती  
> नित्यम् एव सर्वज्ञेनेश्वरेण सह वर्तत  
> इति ज्ञातुं समर्थेति कृत्वा  
> ताम् उपजगाम । 

इति।

सर्वज्ञं शिवम् ईश्वरशब्दवाच्यं वैष्णवा अपि मन्यन्ते। अत्र तेन शब्देन सगुणम् ब्रह्मैवोक्तम् इति कथम्?
</details>


वेङ्कटनाथार्यस् तात्पर्यचन्द्रिकायां शाङ्करा विष्णुपारम्यम् अङ्गीकुर्वन्तीति वदति।  
अधुनाऽपि जगन्नाथ-पीठाधिपतिस् तथा वक्ति। 

किञ्च १९-तम-शताब्दस्यान्तिम-काल-घट्टे  
कैश्चनाद्वैत-मठैः "षण्-मत-प्रतिष्ठा शङ्करेण कृते"ति प्रचार आरब्धः।  
तत्-प्रतिक्रियायाम् बहुभिः श्रीवैष्णवैर् उत्तमूरु-वीरराघवाण्णङ्गराचार्य-निभैः प्रबन्धाः प्रकाशिताः,  
स्मार्तैर् अपि ते गृहीताः कैश्चित्। 

### नामापराध-कथा
> सन्निन्दा ऽसति नाम-वैभव-कथा श्री-शेशयोर् भेदधीर्  
अ-श्रद्धा श्रुति-शास्त्र-देशिक-गिरां नाम्न्य् अर्थ-वाद-भ्रमः।  
नामास्तीति निषिद्ध-वृत्ति--विहित-त्यागौ च धर्मान्तरैः     
साम्यं नामनि शङ्करस्य च हरेर् नामापराधा दश॥

इति श्लोकः कैश्चिच् छाङ्करैर् उच्यते (यथा २०२५ इति वर्षे विधुशेखरभारत्या)। 

अनेनाज्ञातमूलकेन श्लोकेन
पुराणानि स्वयं नामापराधभाजः :-)  
यतो वदन्ति  -

> “परो नारायणो देवस्  
तस्माज् जातश् चतुर्मुखः ।  
तस्माद् रुद्रोऽभवद् देवि” (वराहपुराणम् 90-3.)

> “ब्रह्माद्यास् सकला देवा  
मनुष्याः पशवस्तथा ।  
विष्णु-माया-महावर्त-  
गर्तान्ध-तमसा वृताः” (विष्णुपुराणम् 5-30-47)

एवं शैवागमा अपि शिवपारम्यवादिनो भवन्ति नामापराधकृतः।

अतो नैतादृशानि वचनानि बहु-मन्यन्ते शाङ्करेतराः।

### ब्रह्म-लोकः
> अपि च सृष्ट्य्-आदि-कृद् विष्णुरेव शिव एव इति न आग्रहः ।  
अत एव निर्दिष्टदेवतालोक इति नाङ्गीक्रियते।  
सत्यलोकाख्यलोक ब्रह्मलोक इत्येक एव अङीकृतः।  
सर्वेऽपि सगुणोपास्काः ये मुक्त्यर्थं इह लोके न प्रयतन्ते  
तेषां समानं एकं गम्यस्थानं स ब्रह्मलोकः।  
विष्णुलोकः शिवलोक इत्यादिलोकाः नाङ्गीकृताः।

इत्य् आधुनिको विचारः। 

### ब्रह्म-ज्ञ-मात्राद् भेदः
मुण्डकोपनिषद्-भाष्ये शङ्करः कथयति -

> तम् अप्य् एवं-विधम् आत्मज्ञं पुरुषं  
ये हि **अकामाः** विभूतितृष्णा-वर्जिता मुमुक्षवः सन्तः **उपासते**
> इव देवम्**,  

येन, उपास्योऽपि ब्रह्मवित् सगुणब्रह्मणो व्यावृत्त्यते।


## उपास्य-ब्रह्म
आधुनिक-विचार एवम् -

अद्वैते उपास्यब्रह्म तथा ज्ञेयब्रह्म इति द्वेधा व्यवहारः।  
तत्र आद्ये उपास्य-उपासकयोः भेदपुरस्सरम् एव उपासनं घटते,  
द्वितीये ज्ञेय-जिज्ञासोः अभेदबुद्धिपुरस्सरमेव निदिध्यासनम् इति व्यवस्था।  

यद् उपास्यं ब्रह्म सगुणमित्युच्यते,  
तस्योपासने तस्मिन् सृष्ट्यादिकृत्  
स एव इत्यारोप्य उपासनम्।  
सर्वज्ञत्वादिगुणास् तस्मिन्न् उपास्य-ब्रह्मण्य् आरोप्यते उपासकेन।  
अत एव तादृशोपासनस्य चित्तशुद्धिचित्तैकात्र्यैहिकं फलं  
तथा लोकान्तरे ऐश्वर्यादिकमपि फलम्।  

एतादृशफलप्राप्तिः सृष्ट्यादिकृद्-ईश्वरं वा अपरोक्षज्ञानिनं वा विष्ण्वादिव्यक्तिरूपं वा उपासनेन समाना ।  

