+++
title = "055 प्रत्यक्षं दोषमूलम्"

+++
<details><summary>मूलम्</summary>

प्रत्यक्षं दोषमूलं श्रुतिरिह न तथा पौरुषेयत्वहानेस्तस्मात्सा बाधिकाऽस्येत्यसदखिलधियामन्ततो दोषसाम्यात् ।  
शास्त्रस्यापि ह्यविद्याप्रभृतिभिरुदयस्संमतस्त्वन्मतस्थैस्तस्यानाविद्यभावे न हि निखिलभिदापह्नवश्शक्यशङ्कः ॥ ५५ ॥
</details>

<details><summary>सर्वाङ्कषटीका - ५५</summary>

जगद्विषयकप्रत्यक्षस्य अन्यथासिद्धेरदर्शनादित्युक्तं न समीचीनम्, तस्य दोषमूलत्वेनान्यथासिद्धेरित्या- शङ्कय परिहरति - प्रत्यक्षमित्यादि । प्रत्यक्षम् **दोषमूलम्** = लोके सर्वप्रमाणमूर्धन्यमपि प्रत्यक्षात्मकं ज्ञानं दोषमूलं भवितुमर्हति लोके ज्वालैक्यस्थले तादृशप्रत्यक्षस्य दर्शनात् । **इह** = प्रकृते तु श्रुतिः न **तथा** = न दोषमूला, कस्यापि वैदिकस्यासंमतेः । तत्र कारणम् - **अपौरुषेयत्वहानेः** = श्रुतेरपौरुषेयत्वस्य हानिप्रसङ्गात्। वेदस्यापौरुषेयत्वं हि तस्य दोषदूरत्वरक्षणार्थं सर्ववैदिकैरङ्गीकृतम् । यदि श्रुतिरपि दोषमूला, तर्हि अपौरुषेयत्वसमर्थनकेशो व्यर्थः । पौरुषेयत्वहानेः इति पदच्छेदे, पौरुषेयत्वहानेः पौरुषेयत्वस्याप्रामाण्य- शङ्काहेतोरभावात् न **तथा** = दोषमूला न, इत्यर्थः । **तस्मात्** = नित्यनिर्दोषत्वात् **सा** = श्रुतिः **अस्य** = प्रत्यक्षस्य बाधिका स्यात् । लोक एव प्रत्यक्षस्य प्रामाण्यं सापवादमिति प्रदर्शितम् । वैदिकानां तु वेद एव प्रमाण- मूर्धन्यः । अतः श्रुत्यनुसारेणैव प्रत्यक्षं नेयम् । तर्हि 'आदित्यो यूपः' इत्यादावपि लक्षणा न स्यादिति चेत्, तद्वाक्यस्य लौकिकवस्तुविषयकत्वात्तत्र लोकानुरोधेनैव निर्णयः । परमात्मनस्त्वतीन्द्रियत्वात् न तत्रैन्द्रियिकं प्रत्यक्षं प्रमाणं भवितुमर्हति । अत एव किल शास्त्रैकसमधिगम्यत्वं परब्रह्मणस्सर्वैरपि वेदान्तिभिरुच्यते । शास्त्रं च जगद्ब्रह्मणोरभेदं वक्ति 'सर्वं खल्विदं ब्रह्म' इति । स चाभेद उपादानोपादेयभावकृतः । स च विवर्तोपादानत्व एव युज्येत, परिणाम्युपादानत्वे ब्रह्मणो विकारापत्तेः । अतश्च सिद्धं जगतो मिथ्यात्वमनिवार्यम् ॥ 

तदेतन्निराकरोति - इत्यसदिति । कुत इत्यत्र – अखिलधियामित्यादि । अखिलानामपि **धियाम्** =ज्ञानानाम् अन्ततः पर्यवसानतः **दोषसाम्यात्** = भेदवासनादिरूपाणां दोषाणां समानत्वात् । अविद्या, 

S 

201. 

481 

शास्त्रस्यापि ह्यविद्याप्रभृतिभिरुदयः संमतस्त्वन्मतस्यैः 



तस्यानाविद्यभावे न हि निखिलभिदापह्नवः शक्यशङ्कः ॥55॥ 

[ परत्वमात्रं न बाधकत्वप्रयोजकम् ] 

दोषोत्थत्वाविशेषे न हि भवति परं पूर्वबाधप्रगल्भं 

दोषज्ञानं तु मा भूदविदुषि पुरुषे; वस्तुतस्त्वन्यथा तत् । 



भेदवासना इत्यादिरूपाणां देषाणाम् प्रत्यक्षे वेदेऽपि तन्मते समानत्वादित्यर्थः । एतदेवोपपादयति- **शास्त्रस्यापि** = श्रुतेरपि **अविद्याप्रभृतिभिः** = अनुपदमुक्तैः अविद्याभिः दोषैः **उदयः** = आविर्भावः **त्वन्मतस्थैः** =ब्रह्मव्यतिरिक्तमिथ्यात्ववादिभिः संमतो **हि** = अङ्गीकृतः किल । एवं वेदस्याप्यविद्यामूलकत्वं समानमेव, ब्रह्मव्यतिरिक्तं सर्वमविद्याविलास इत्यङ्गीकारात् ॥ 

ननु अपौरुषेयत्वाद्वेदस्य उदयो वा लयो वा कथं युज्यते इति चेत्तत्राह - **तस्य** = वेदस्य **अनाविद्यभावे** = अविद्यया कल्पितत्वाभावे **निखिलभिदापह्नवः** = ब्रह्मव्यतिरिक्तस्य सर्वस्यापि मिथ्यात्वं न हि **शक्यशङ्कः** = शङ्कितुमपि न हि शक्यः । ब्रह्मव्यतिरिक्तस्य वेदस्याविद्याकल्पितत्वाभावे तस्य ब्रह्मवदेव सत्यत्वावश्यंभावेनाद्वैतहानिरित्यर्थः । तथा च सर्वेषामपि प्रमाणानां प्रामाण्यस्य समानत्वे, शास्त्रेण प्रत्यक्षस्य बाधोपपादनमभिमानमात्रमिति भावः ॥ 

अस्तु नाम वेदः प्रमाणमूर्धन्यः, प्रामाण्यं च तस्य प्रश्नानर्हमित्यादि । प्रत्यक्षं सर्वमपि दोषमूलत्वा- दप्रमाणं चेत्, वेदस्य शब्दरूपत्वात् प्रथमं तस्य श्रोत्रेण ग्रहणमावश्यकम् । अनन्तरं शक्तिग्रहणाय प्रत्यक्षाद्यपेक्षा चानिवार्या । यदि प्रत्यक्षं सर्वमपि अप्रमाणम्, तर्हि वैदिकशब्दविषयकं श्रोत्रेन्द्रियजन्यं प्रत्यक्षमपि तादृशमेवेति तस्मिन्नेवानाश्वासः स्यात् । अनन्तरं शब्दशक्तिग्रहणादिकमपि तादृशमेवेति न कुत्रापि विश्वासः स्यात् । अतः प्रत्यक्षं सर्वमप्यप्रमाणमिति वक्तुं न शक्यते । ननु न वयं प्रत्यक्षं सर्वथाऽप्रमाणमिति वदामः । व्यावहारिकं प्रामाण्यं तस्यास्त्येवेति चेत्, तर्हि तादृशप्रत्यक्षविषयस्य भेदस्यापि अस 

अस्तु सत्यत्वम् । अस्तु तदपि व्यावहारिकम् का हानिरिति चेत्, आदेहपातं सर्वमपि व्यावहारिकमेवेति तूष्णीं स्थीयतां तर्हि । देहपातानन्तरं किं भविष्यतीति जिज्ञासा सहजैव किल सर्वेषाम् । अतः पारमार्थिकमन्यदस्तीति बोधनीयमेवेति चेत्, तावन्मात्रेण मोक्षानङ्गीकारात् तदधिकृत्यापि विवादस्य सत्वाच्च तूष्णीमवस्थानमेव वरं मिथ्यावादापेक्षया ॥ ५५ ॥
</details>
