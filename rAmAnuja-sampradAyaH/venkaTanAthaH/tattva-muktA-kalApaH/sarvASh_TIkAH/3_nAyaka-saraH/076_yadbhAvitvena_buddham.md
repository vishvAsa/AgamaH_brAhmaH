+++
title = "076 यद्भावित्वेन बुद्धम्"

+++
<details><summary>मूलम्</summary>

यद्भावित्वेन बुद्धं भवति तदथ चातीतरूपं तदस्मिन्नुल्लेखो भिद्यते चेदकरणजमतेरैकरूप्यं प्रकुप्येत् ।  
प्राचीनोल्लेख एव स्थितवति तु गते भाविबुद्धिर्भ्रमः स्यात् मैवं पूर्वापरादिक्रमनियतसदोल्लेखसत्यत्वसिद्धेः ॥ ७६ ॥
</details>

<details><summary>सर्वाङ्कषटीका - ७६</summary>

भगवतस्सर्वज्ञत्वविषये संभवन्तीमाशङ्कामुपवर्ण्य परिहरति - यदित्यादि । **यत्** = यद्वस्तु **भावित्वेन=आगामित्वेन** =भविष्यत्त्वेन **बुद्धम्** = ज्ञातम् भवति अथ **तत्** = तदेव वस्तु **भवत्** = वर्तमानं भवति, अथ **च** = अपि च तदेव **अतीतरूपम्** = भूतरूपम् च भवति । **तत्** = **तस्मात्** = एकस्यैव वस्तुनः कालत्रय संबन्धस्यावर्जनीयत्वात् **अस्मिन्** = नित्यसर्वज्ञस्य परमात्मनः संकोचविकासरहिते ज्ञाने उल्लेखः- विषयीकारानुवादः भिद्यते **चेत्** = भिन्नभिन्नरूपो यदि भवेत्, तदा **अकरणजमतेः** = करणाजन्यस्य नित्यस्य ईश्वरज्ञानस्य **ऐकरूप्यम्** = **सततैकरूपता** = सङ्कोचविकासरहितता **प्रकुप्येत** = विरुद्ध्येत । एतद्दोषपरि- हाराय उल्लेखभेदं परित्यज्य, प्राचीनोल्लेख **एव** = **प्राचीने** = प्राथमिके भावित्वेनैव उल्लेख एव स्थित- वति **तु** = एकरूपतयैवानुवर्तमाने सति तु **गते** = अतीते, वर्तमाने च वस्तुनि **भाविबुद्धिः** = भावित्व- बुद्धिः **भ्रमः** = भ्रम एव स्यात् । तथा चेश्वरस्यापि भ्रमोऽनिवार्यः स्यात् । अतः परमात्मनस्सर्वज्ञत्वं कल्पनामात्रम् – इत्याशङ्का ॥ 

अयं भावः – 'यो वेत्ति युगपत्सर्वं प्रत्यक्षेण सदा स्वतः । ' इति कूटस्थस्य योगिवर्यस्य वाक्यम् । सर्वं सदा युगपदेव प्रत्यक्षेण पश्यति भगवान् । तस्य हि स्मृतेः प्रसक्तिरेव नास्ति, तदीयज्ञानस्य नित्यत्वात् सदा सर्वविषयत्वाच्च । एवं सति भूतम्, भविष्यच प्रत्यक्षेणेदानीमपि स पश्यतीति वक्तव्यम् । प्रत्यक्षं तु वर्तमानमात्रग्राहि । भविष्यतः भूतस्य नष्टस्य वा वस्तुनः इदानीं ज्ञायमानसमये, किं तानि भविष्यत्त्वेन अथवा भूतत्वेन गृह्येरन्, उत वर्तमानत्वेन ? इति प्रश्ने, पक्षद्वयमपि न संभवति, वर्तमाने काले भविष्यत्त्वेन प्रत्यक्षं कथं भवेत्, भविष्यत्कालस्येदानीमभावात् । मानवानां तु भविष्यत्कालिकवस्तुज्ञानं भूतकालिकवस्तुज्ञानं वानुमानरूपं शाब्दं स्मृतिर्वा भवेत् । परमात्मनस्तु सर्वं प्रत्यक्षं सदेत्युच्यते । अतः कथमिदं संभवि? असतः असत्त्वेन प्रत्यक्ष स भ्रम एव भवेत् ? प्रत्यक्षं किल वर्तमानविषयकम् ॥ 

एवं एतत्काले भविष्यद्वस्तु क्रमशः वर्तमानम्, ततो भूतं च भवति । तद्वदेवात्र भूतमपि वस्तु नारिकेलद्वीपवासिनां वर्तमानं भवति, प्लक्षद्वीपवासिनां सूर्यपरिस्पन्दभेदेन भावि भवति । एतानि वस्तूनि परमात्मना कथं ज्ञायेरन्? एकरूपतयैव ज्ञायेरन् ? उत भिन्नतया ? एकरूपतयैवेति चेत्, भाविनि भूतत्वाद्युल्लेखो भ्रम एव स्यात् । भिन्नरूपतयेति चेत्, नित्यस्य सदा प्रत्यक्षरूपस्य ज्ञानस्यैकरूपत्वावश्यकत्वाद्विरुद्धं स्यात् । अतः सर्वज्ञत्वं कल्पनामात्रमिति पूर्वपक्षः ॥ 



508 

[भगवतस्सर्वशक्तत्वपरीक्षणम् ] 

222. नीलं किंचित् तदानीमरुणमिति न खल्विन्द्रजालादृतेऽद्धा 

नो चेदेवं विरोधः क्वचिदपि न भवेत् कश्च जैनेऽपराधः । तस्मादीशो विरुद्धद्वितयमघटयन् सर्वशक्तिः कथं स्यात् 

मैवं व्याघातशून्येष्वनितरसुशकेष्वस्य तादृक्त्वसिद्धेः ॥77॥ 

तदेतन्निराकरोति – मैवमिति । तत्र हेतु : – पूर्वेत्यादिः । पूर्वापरादिरूपः यः क्रमः, 

तेन **नियतः** = व्यवस्थितः **सदोल्लेखः** = सार्वकालिकाभिलापः, तस्य तथैवोल्लेखस्य सत्यत्वस्य सिद्धेः ॥ 

अयमर्थः - यद्यपि परमात्मनो ज्ञानं नित्यासंकुचितम्, करणानधीनं च । अथापि तत्र भासमानानां विषयाणामागमापायित्वात् तत्तद्विषयसंयोगस्य तदातदैव संभवेन, उल्लेखभेदोऽवर्जनीय एव । अतः तद्ज्ञान- स्यैकरूपत्वाभावेऽपि न कापि हानिः । नित्यास्तु विषयास्सदा भासेरन्नेव, विरोधाभावात् । भूतभविष्यदादिभेदः सूर्यपरिस्पन्दकृतः । अत एव सोऽस्माकमेव भूलोकवासिनाम्, नेतरेषाम् । अत एव खलु पितॄणां अस्मदेको- मासः एकदिनमुच्यते । देवानां च अस्मदेकसंवत्सर एकदिनमुच्यते । अनन्तस्य भगवतस्तु एवं कालभेदा- भावात्सर्वं वर्तमानमेव, अतस्सर्वमपि पश्यति । अथापि देवपितृमानवकालभेदमपि पश्यति । तत्तद्दृष्ट्या कालभेदम्, स्वदृष्ट्या वर्तमानं च तथा तथैवोल्लिखेत्स इति न किञ्चिदपहीनम् । अतः परमात्मनः सदा सर्वज्ञत्वे न कोऽपि विरोधोऽस्मद्बुद्ध्या कर्तुं शक्यः । तद्ज्ञाने तु भिद्येरन् सर्वसंशयाः ॥ ७६ ॥
</details>
