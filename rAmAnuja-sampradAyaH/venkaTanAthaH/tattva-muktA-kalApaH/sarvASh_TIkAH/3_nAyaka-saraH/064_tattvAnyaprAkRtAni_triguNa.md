+++
title = "064 तत्त्वान्यप्राकृतानि त्रिगुण"

+++
<details><summary>मूलम्</summary>

तत्त्वान्यप्राकृतानि त्रिगुण इव परीणामतश्चेद्भवेयुः स्थानादि स्यादनित्यं न यदि न घटते भूततादीति चेन्न ।  
अत्रत्यक्ष्मादितत्त्वक्रमनियतगुणप्रक्रियाद्यैकरूप्यान्नित्येऽपि स्यान्निमित्तानुगतिनियमितस्तत्तदाख्याविशेषः ॥ ६४ ॥
</details>

<details><summary>सर्वाङ्कषटीका - ६४</summary>

नित्यविभूतेर्नित्यत्वमाशङ्क्य समाधत्ते - तत्त्वानीत्यादि । **अप्राकृतानि** = शुद्धसत्त्वमयानि **तत्त्वानि** = चतुर्विंशतितत्त्वानि त्रिगुण **इव** = त्रिगुणद्रव्ये यथा **परिणामतः** = स्वरूपान्यथाभावतः भवयुश्चेत्, **स्थानादि** = मणिमण्टपादिस्थानानि, भगवद्दिव्यमङ्गलविग्रहादि च **अनित्यम्** = प्राकृतलोक इवोत्पत्तिविनाशवत् स्यात् । न **यदि** = त्रिगुणद्रव्यवत्परिणामानङ्गीकारे **भूततादि** = पृथिव्यादितत्त्वानि गन्धरसरूपस्पर्शशब्दादीनि च तत्त्वानि न घटते इति चेत्-न । कथं नेत्यत्र – अत्रत्येत्यादि । अत्रत्यः यः क्ष्मादीनां तत्त्वानां क्रमः, तेनैव क्रमेण नियता या गुणानाम् प्रक्रिया, एतदादीनाम् **ऐकरूप्यात्** = एतत्प्राकृतलोके पृथिव्यादितत्त्वानां क्रमेण, तदनुगुण- गन्धादीनां गुणानां यथा व्यवस्था वर्तते, तथैव तत्रापि भूतानां पृथिव्यादीनाम्, तद्गुणानां च व्यवस्थाया- स्सत्त्वात्, संज्ञा अपि अत्र यथा, तथैव तत्रापि भवन्ति । आकाशादौ – एकैकगुणवृद्ध्यादयो भगवल्लीलायै तत्रापि एकरूपा एव भवन्ति । एवमेकरूपत्वात्संज्ञा अपि एकरूपा भवन्ति । परन्तु अत्र क्रमश उत्पत्तिः, लयश्च तद्विपरीततया भवति । तत्र तु न तथा, सदैव तथा भवन्ति । अतः संज्ञादीनां परमेकरूपता, न तु स्वरूप एकरूपता ॥ 

या भाषास्मत्परिचिता ह्युपदेशस्तयैव हि । अन्यथा ह्यपरिज्ञानादुपदेशो वृथा भवेत् ॥ 

अतश्चैषां स्वरूपमनित्यम्, उत्पत्तिलयवत्त्वात्, तत्र तु तदभावात् स्वरूपतो नित्याः, तथैव भगवदिच्छासिद्धाः । प्राकृते लोके प्रकृतिरेव सततपरिणामिनी । अप्राकृते तु लोके त्वलौकिकमप्येकरूपं नित्यं वर्तते । अप्राकृते तु प्रासादमण्टपगोपुरदिव्यमङ्गलविग्रहादयस्सावयवा अनित्या इव गृह्यमाणा - स्तथापि नित्या इति विशेषोऽवगन्तव्यः । कथमिदं संभवीति तु न शङ्कनीयम्, तथैव प्रमाणसिद्धत्वात् । तदेतदाह - नित्येऽपीत्यादि । **नित्येऽपि** = स्वरूपतो नित्येऽपि वस्तुनि **निमित्तानुगतिनियमितः** = निमित्ता- 

**लिङ्गानि** = विग्रहा 

495 



210. 

[भगवन्मूर्तेर्नित्यत्वेऽनुपपत्तिपरिहारः ] 

निर्दिष्टं पौष्करादौ स्वयमखिलकृता स्वं वपुर्नित्यसिद्धम् 

नित्याऽलिङ्गेति चैकायननिगमविदो वाक्यभाष्यादि चैवम् । नित्यत्वं वासुदेवाह्वयवपुषि जगौ मोक्षधर्मे मुनीन्द्रो 

नित्येच्छातस्तथा तत् तदिह विहतिमान् सांशजन्मादितर्कः ॥65॥ 

नामागन्तुकानां कारणविशेषानाम् **अनुगत्या** =अनुसरणेन **नियमितः** = व्यवस्थापितः तत्तदाख्याविशेषः तत्तत्संज्ञाविशेषः स्यात् । अतो न विरोधः ॥ 



मुक्ताद्यात्मनां भगवतः आनन्दविशेषार्थं लीलाविशेषप्रसक्तिः 'जक्षन् क्रीडन् रममाणः इति प्रमाणसिद्धत्वात्, तदर्थं तात्कालिका अपि कतिचनपदार्थाः आविर्भवेयुस्तिरोभवेयुश्च । एषामत्र कथने प्रसक्ते, अत्र विद्यमानैः व्यवहारहेतुभिश्शब्दैरेव कथनमनिवार्यम्; अन्यथा तदर्थ एवात्रत्यैर्न ज्ञातुं शक्येत । अतोऽ- त्रत्यसंज्ञा एव तत्रत्यपदार्थानामपि तथैव भवन्तीति संज्ञैक्यमात्रं प्रासादमण्टपादौ । वस्तुस्वरूपं तु अत्यन्त- विलक्षणमेव, तथैव भगवदिच्छासिद्धत्वादिति न विरोध इति भावः ॥ ६४ ॥
</details>
