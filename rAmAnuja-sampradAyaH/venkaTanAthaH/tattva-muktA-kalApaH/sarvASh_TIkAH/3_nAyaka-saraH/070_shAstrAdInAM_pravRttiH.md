+++
title = "070 शास्त्रादीनां प्रवृत्तिः"

+++
<details><summary>मूलम्</summary>

शास्त्रादीनां प्रवृत्तिः प्रतितनु नियता स्याद्धि संकर्षणादौ जीवादौ या विभज्याभिमतिरिह लयोत्पत्तिरक्षाविधिश्च ।  
तत्तद्विद्याविशेषप्रतिनियतगुणन्यायतस्तौ तु नेयौ सर्वस्यैकोऽभिमन्ता स हि सकलजगद्व्यापृतिष्वेककर्ता ॥ ७० ॥
</details>

<details><summary>सर्वाङ्कषटीका - ७०</summary>

गुणवैषम्यवत् कार्यवैषम्यमपि ज्ञेयमिति प्रतिपादयति - शास्त्रादीनामित्यादि । शास्त्रादीनां **प्रवृत्तिः** = शास्त्रप्रवर्तनम्, धर्मनयनम्, तत्त्वगमनं च संकर्षणादौ **हि** = संकर्षणादिषु, संकर्षणेन शास्त्र- प्रवर्तनम्, प्रद्युम्ने धर्मनयनम्, अनिरुद्धे तत्त्वगमनमिति **प्रतितनु** = प्रत्येकं प्रत्येकं त्रिषु मूर्तिषु **नियता** = व्यवस्थिता स्यात् । एवं जीवादौ - जीवमनोहंकाररूपेषु या **विभज्य** = प्रत्येकं विभागेन **अभिमतिः** = अभिमानश्चाभिहिता, जीवाभिमानी संकर्षणः, मनोऽभिमानी प्रद्युम्नः, अहंकाराभिमानी अनिरुद्धश्च अभिहितः । एवम् **इह** = मूर्तित्रये **लयोत्पत्तिरक्षाविधिश्च** = **लयस्य** = संहारस्य, **उत्पत्तेः** = सृष्टेः, **रक्षायाः** = स्थितेश्च 



216. 

503 

तत्तद्विद्याविशेषप्रतिनियतगुणन्यायतस्तौ तु नेयौ 

सर्वस्यैकोऽभिमन्ता स हि सकलजगद्व्यापृतिष्वेककर्ता ॥70॥ 

[ व्यूहरूपभेदविमर्शः ] 

त्रिव्यूहः क्वापि देवः क्वचिदपि हि चतुर्व्यूह उक्तस्तदेवं 

व्याघातेऽन्योन्यबाधात् उभयमिदमसत्कल्पनामात्रमस्तु । 

तत्राद्ये व्यूहभेदे त्रियुगगुणतया चिन्तनीये परस्मात् 

युक्ता भेदाविवक्षा तदनुपगमने तत्त्वसंख्यादिबाधः ॥71॥ 



**विधिः** = विधानञ्च व्यवस्थिततया क्रमशः संकर्षणप्रद्युम्नानिरुद्धानां त्रयाणामभिहितम् । एवमेषां परस्पर- वैषम्याभिधानात् त्रयाणामपि समत्वं कथं स्यादित्यभिप्रायः ॥ 

'स्यात्' इत्यनेन सूचितम् उपकारभेदे, कार्यभेदे, अभिमानभेदे च विरोधाभावं प्रतिपादयति- तत्तदित्यादि । **तत्तद्विद्याविशेषे** = वैश्वानरदहरादिनानाविधब्रह्मविद्यासु प्रतिनियता ये परमात्मगुणाः तेषां यो न्यायः- गुणोपसंहारपादे (ब्र. सू. 3-3पादे) प्रदर्शितः, तादृशन्यायतः तौ **तु** = कार्यभेदादिः **नैयौ** = ज्ञेयौ । अनन्तकल्याणगुणगणसागरस्य अनन्तानन्तशक्तिपरिबृढस्य परमात्मनः साकल्येनोपासनं न केनाप्यल्पज्ञेन जीवेन कर्तुमशक्यमित्यवश्यापेक्षिताः कतिपयगुणा एव तत्तद्विद्यास्वनुसन्धातुं शक्या इति गुणोपसंहारपादे सूत्रकारेण व्यवस्थापितम् । एवमुपासनाभेदेऽपि प्राप्यस्य ब्रह्मणस्तु तारतम्यं नास्त्येवेत्यपि न्यरूपि । तेनैव न्यायेन (जीव. 31) अत्रापि नयनं कर्तव्यमिति न कश्चन विरोधः ॥ 

वस्तुतस्तु **सर्वस्य** = जगति विद्यमान सर्वपदार्थजातस्य **एकः** = परमात्मा स हि अभिमन्ता, **सकलजगद्व्यापृतिषु** = सर्वेषु जगद्व्यापारेषु सृष्टिस्थितिसंहारेषु, शास्त्रप्रवर्तनधर्मनयनतत्त्वगमनेषु, जीवमनोऽहंकाराभिमानिषु **एककर्ता** = अद्वितीयः कर्ता । परब्रह्मपदवाच्यः वासुदेव एक एव सर्वनिर्वोढा, बुद्ध्यारोहसौकर्याय स एव नानारूपः तत्तज्जीवानां हिताय भिन्न इवात्मानं प्रदर्शयति तत्तद्भावनानुगुणम् । अथापि सर्वत्र सः नित्यपरिपूर्ण एवेति सर्ववस्तुषु पूर्णत्वसमर्थनेनैव समर्थितो ज्ञेय इति भावः ॥ ७० ॥
</details>
