+++
title = "071 त्रिव्यूहः क्वापि"

+++
<details><summary>मूलम्</summary>

त्रिव्यूहः क्वापि देवः क्वचिदपि हि चतुर्व्यूह उक्तस्तदेवं व्याघातेऽन्योन्यबाधादुभयमिदमसत्कल्पनामात्रमस्तु ।  
तत्राद्ये व्यूहभेदे त्रियुगगुणतया चिन्तनीये परस्माद्युक्ता भेदाविवक्षा तदनुपगमने तत्त्वसंख्यादिबाधः ॥ ७१ ॥
</details>

<details><summary>सर्वाङ्कषटीका - ७१</summary>

अन्यमपि विरोधाभासं भगवच्छास्त्रे प्रतीयमानं परिहरति - त्रिव्यूह इत्यादि । **कापि** = कुत्र चित्प्रकरणे तु **देवः** = भगवान् **त्रिव्यूहः** = संकर्षणप्रद्युम्नानिरुद्धरूपव्यूहत्रयरूपः उक्तः । क्वचिदपि **हि** = कुत्रचित्प्रकरणे तु **चतुर्व्यूहः** = उक्तत्रिभिस्सहादौ वासुदेवं योजयित्वा चतुर्व्यूहरूपी उक्तः । **तत्** = तस्मात् **एवम्** = उक्तरीत्या परस्परविरोधः दुष्परिहरः । अतस्तत्परिहाराय - एवं व्याघाते, **अन्योऽन्यबाधात्** = परस्परं बाधात्, विनिगमना- विरहात् इदम् **उभयम्** =त्रिव्यूहचतुर्व्यूहपक्षद्वयमपि **असत्** = नास्त्येव । वचनानि दृश्यन्ते किलेति चेत्- कल्पनामात्रम् **अस्तु** =उपासकबुद्ध्यनुगुणं तैस्तैः कल्पितमिदं सर्वमित्येवास्तु । अतो व्यूहादिकं नास्त्येव ॥ 

इदं निराकरेति - तन्नेति । विरोधे स्पष्टे सति कथं तन्नतीति चेत्, आद्ये **व्यूहभेदे** = वासुदेवाख्ये प्रथमे व्यूहविशेषे **त्रियुगगुणतया** = षाड्गुण्यपरिपूर्णतया **चिन्तनीये** = उपास्ये सति **परस्मात्** = परवासुदेवात्तत्त्वमुक्ताकलापः 

217. 

504 

[ भगवद्रूपेषु परस्परविरोधपरिहारः ] 

मूर्तीनां मूलमूलिप्रभृतिषु बहुधा वैपरीत्यप्रतितेः 

वर्णादौ बीजतादिव्यवहृतिवदियं वर्णना भावनार्था । 

मैवं कालादिभेदात् प्रशमितविहतौ कल्पितत्वं न कल्प्यम् 

नो चेद् ब्रह्माद्युदन्तेष्वपि विषमकथाभेदवैयाकुली स्यात् ॥72॥ 

भेदाविवक्षा युक्ता, उभयवासुदेवयोरपि समानत्वात् । **तदनुपगमने** = उक्तनिर्वाहानङ्गीकारे तत्त्वसंख्यादिबाधः- तत्त्वानां संख्यादावपि विरोधस्स्यादिति सर्वमपि त्याज्यभापद्येत । यथा छान्दोग्ये पृथिव्यप्तेजसां त्रयाणामेव सृष्टिः श्रूयते । तैत्तरीये पृथिव्यप्तेजोवाय्वाकाशानां पञ्चानां सृष्टिः श्रूयते । एवं परस्परविरोधात् उभयमपि त्याज्यमापद्येत । श्रुतेस्त्यागासंभवात् यथाकथञ्चित्समन्वयः आवश्यकश्चेत्, एवमेवात्रापि 'पाञ्चरात्रस्य कृत्स्नस्य वक्ता नारायणः स्वयम्' इति वेदतुल्यतया संमते पाञ्चरात्रेऽपि विरोधे प्रतीयमाने नान्यतरत्यागो युक्तः, किन्तु यथाकथाञ्चित्समन्वय एव ज्ञेयः । परवासुदेवे व्यूहवासुदेवे च षाड्गुण्यपरिपूर्त्या तयोरभेदविवक्षया व्यूहत्रित्व- वादः प्रसृतः । गुणपूर्त्या देहसाम्ये किमर्थः वासुदेवद्वयाङ्गीकारकेश इति चेत्, प्रमाणस्य तथात्वाद्वयं किं कुर्मः, यथाप्रमाणं द्वयमप्यङ्गीकर्तव्यमिति केचित् । अन्ये तु - परवासुदेवः व्यूहवासुदेवात् भिन्नः सर्वोत्तीर्ण- स्वरूपः । व्यूहवासुदेवस्तु सृष्टिस्थितिलयव्यापारनिर्वाहार्थं यथासंख्यम् अनिरुद्धप्रद्युम्नसंकर्षणरूपेणावतर्तुं सन्नद्धस्तदनुगुणज्ञानशक्त्यादिसंपन्नस्वरूपः परमात्मेति विशेषमाहुः ॥ ७१ ॥
</details>
