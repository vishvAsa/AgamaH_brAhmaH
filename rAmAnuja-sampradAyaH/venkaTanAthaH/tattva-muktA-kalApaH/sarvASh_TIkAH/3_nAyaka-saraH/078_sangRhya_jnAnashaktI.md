+++
title = "078 सङ्गृह्य ज्ञानशक्ती"

+++
<details><summary>मूलम्</summary>

संगृह्य ज्ञानशक्ती कतिचन निखिलस्रष्टुरिच्छां तु नैच्छन् तस्यां द्वेषः क एषामनुमितिशरणानीकनासीरभाजाम् ।  
श्रुत्या तद्वोधयत्नावभिदधति यदि क्षम्यतामेवमिच्छा निर्वाह्यं त्वाप्तकामप्रभृतिवचनमप्यान्यपर्योपरुद्धम् ॥ ७८ ॥
</details>

<details><summary>सर्वाङ्कषटीका - ७८</summary>

एवं प्रसङ्गात् अन्यामपि कांचन विप्रतिपत्तिं निराकरोति - संगृह्येत्यादिना । **कतिचन** = केचन तार्किका विद्वांसः **निखिलस्रष्टुः** = सर्वजगत्स्रष्टुः परमात्मनः **ज्ञानयत्नौ** = ज्ञानं प्रयत्नं च **संगृह्य** = अङ्गीकृत्य इच्छां **तु** =इच्छां परम् न **ऐच्छन्** = नाङ्गयकुर्वन् । आवाप्तसमस्तकामः खलु सः । इच्छा हि न्यूनता- सूचिका । सा कथं भवेत् सदा परिपूर्णकामस्य? अतः जगत्सृष्ट्यर्थं प्रयत्नोऽनिवार्यः । प्रयत्ने विषय- सिद्ध्यर्थं ज्ञानमावश्यकम् । अतः ज्ञानयत्नौ पर्याप्तौ सृष्ट्यै इति केचन वैशेषिकाः । परं तु- **अनुमितिशरणानीकनासीरभाजाम्** = **अनुमितिशरणाः** = अनुमित्या एकयैवेश्वरसिद्धिमिच्छन्तः, श्रुतेः स्वतः प्रमाण्यमनङ्गीकृत्येश्वरोक्तत्वादेव प्रामाण्यं वदन्तः, केवलतार्किकाः, तेषाम् **अनीकम्** = सैन्यम्, तस्य **नासीरभाजः** = अग्रेसरप्रतिभटाः तेषाम् **एषाम्** = वैशेषिकाणाम् **तस्याम्** = इच्छायाम् द्वेषः **कः** = कीदृशः ? इति नर्मोक्तिः । श्रुत्या ' योऽकामः' (बृ.6-4-6 ) इति निष्कामत्वश्रुत्या तथा वदामः इति यदि, ते **तद्बोधयत्नौ** = तस्य ज्ञानप्रयत्नौ यदि **अभिदधति** = वदन्ति तर्हि, **एवम्** = **श्रुत्युक्तत्वादेव** = 'सोऽकामयत' **एवम्=श्रुत्युक्तत्वादेव** =‘सोऽकामयत' इति श्रुत्यैव ईश्वरस्य इच्छापि **क्षम्यताम्** = सह्यताम् । ज्ञानयत्नाभ्यामेव निर्वाहे, अधिकतया इच्छाया अङ्गीकारे गौरवम् इति लाघवतर्कवशादिच्छाया न सिद्धिरिति यदि ते ब्रूयुः - इति दृष्ट्या क्षम्यताम् इत्युक्तिः । प्रमाणसिद्धे विषये तद्विरुद्धतया न तर्कः प्रसरतीत्यभिप्रायः। तर्हि श्रुतिः कथम्? इत्यत्र - 

1 



510 

[भगवतस्सर्वफलप्रदातृत्वादिसमर्थनम् ] 

224. स्वीकृत्येशानतत्त्वं कतिचन जहतस्तत्प्रसादादिसाध्यं 

गङ्गाम्भः पञ्चगव्यप्रभृतिवदवदन् पावनत्वादि तस्य । तच्छ्रुत्यादिप्रतीपम् यदपि च फलदं दर्शितं निष्प्रसादं 

तच्चैतस्य प्रसादादिति हि निजगदुर्धर्ममर्मज्ञचित्ताः ॥79॥ 

निर्वाह्यमित्यादि । **आन्यपर्योपरुद्धम्** = तात्पर्यान्तरेण प्रतिबद्धयथाश्रुतार्थकम् आप्तकामत्वप्रभृतिवचन- **मपि** = आप्तकामः इत्यादिश्रुतिवाक्यमपि तदविरोधेनैव निर्वाह्यम् । आप्तपदम् आप्त्यर्हार्थकम् व्यासा- र्यादिभिः समर्थितम् । 'स्वेच्छायां सर्वसिद्धिं वदति भगवतोऽवाप्तकामत्ववादः' इति यद्यपि पूर्व- मेवोक्तम्, (श्लो. 1), अथापि पूर्वपक्षस्यात्रैव प्रसक्त्या सिद्धवत्कृत्य पूर्वं तथोक्तमिति मन्तव्यम् । 'यो कामो निष्काम आप्तकामः' इत्यत्रैवोपरि 'आत्मकामः' इति श्रुतेः, स्वार्थकामनैव दोषः, न तु परार्थकाम- नेत्याशयः । परार्थकामनापि कामनैव खलु । इच्छा हि न्यूनतासूचिकेत्युक्तं त्वयैवानुपदम् । तस्य समाधानं किम् ? सा न्यून्यता न स्वनिष्ठा । स्वयं तु स सदापूर्ण एव - 'पूर्णमदः' ( 7-1-1 ) इति श्रुतेः । परार्थमेव यस्सदा चिन्तयति स एव महानुच्यते । अत एव भगवान् 'महतो महीयान्' इत्युच्यते । अत एवायं महान् गुणः ॥ 

नरः स्वार्थपरो लोके गुणदोषौ न वेत्ति सः । त्यज्यतां स्वार्थपरता ततः सर्वं शुभं भवेत् ॥ ७८ ॥
</details>
