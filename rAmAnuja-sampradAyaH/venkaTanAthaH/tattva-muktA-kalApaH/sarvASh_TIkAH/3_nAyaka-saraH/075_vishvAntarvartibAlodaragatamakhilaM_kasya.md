+++
title = "075 विश्वान्तर्वर्तिबालोदरगतमखिलं कस्य"

+++
<details><summary>मूलम्</summary>

विश्वान्तर्वर्तिबालोदरगतमखिलं कस्य विश्वासभूमिस्तस्मादौपेन्द्रमीदृग् भवतु रसवशादिन्द्रजालं प्रवृत्तम् ।  
मा भूदाश्चर्यशक्तेरवितथमिदमित्येव सर्वाप्तसिद्धेर्व्याघातस्योपशान्तिस्तदनुगुणदशाभेदयोगादिभिः स्यात् ॥ ७५ ॥
</details>

<details><summary>सर्वाङ्कषटीका - ७५</summary>

आश्चर्यवृत्तान्तेषु प्रसक्तां शङ्कां परिहरति- विश्वान्तरित्यादि । **अखिलम्** = ब्रह्माण्डादिकं सर्वमपि **विश्वान्तर्वर्तिबालोदरगतम्** = एतज्जगदन्तर्गतस्यैव कस्यचित् बालस्योदरे वर्तमानम् इत्यादिकम् **कस्य** =कस्य वा बुद्धिमतः **विश्वासभूमिः** = विश्वासविषयः स्यात् । तस्मात् **ईदृक्** = एतादृशम् आश्चर्यवृत्तान्तादिकम् **रसवशात्** =लीलारसवसात् प्रवृत्तम् **औपेन्द्रम्** = उपेन्द्ररूपेण भगवता उपदिष्टम् इन्द्रजालं **भवतु** = माया- जालमिति प्रसिद्धं केवलं मिथ्यैव भवतु । **रसवसात्** = रसशास्त्रेषु वर्णितं पारदस्याद्भुतशक्तिरूपमिति वाऽर्थः । श्रीकृष्णेन यशोदायै स्वमुखे प्रदर्शितं विश्वरूपं वा, मार्कण्डेयाय प्रदर्शितं वटपत्रशाय्युदरे विश्वरूपम्, युद्धरङ्गे अर्जुनाय प्रदर्शितं विश्वरूपं वेत्यादिकमत्र ग्राह्यम् ॥ 

अद्भुतम् अद्भुतमेव । तत्र विचारकरणं मौर्व्यमेव स्यादित्यभिप्रायेण एतत्प्रत्याह- मा भूदित्या- दिना । मा **भूत्** = उक्तरीत्या सर्वं मिथ्येति मा भूत् । कुतः ? **आश्चर्यशक्तेः** = अत्यद्भुतशक्तियुक्तस्य भगवतः **इदम्** = एतादृशं सर्वम् **अवितथम्** = सत्यम् इत्येव **सर्वाप्तसिद्धेः** = सर्वेषामप्याप्तानां पराशरपाराशर्यादीनां 

221. 

507 

[भगवतस्सर्वज्ञत्वेऽनुपपत्तिपरिहारः ] 

यद्भावित्वेन बुद्धं भवति तदथ चातीतरूपं तदस्मिन् 

उल्लेख भिद्यते चेदकरणजमतेरैकरूप्यं प्रकुप्येत् । प्राचीनोल्लेख एव स्थितवति तु गते भाविबुद्धिर्भमः स्यात् 

मैवं पूर्वापरादिक्रमनियतसदोल्लेखसत्यत्वसिद्धेः ॥76॥ 



निर्णयात् । **व्याघातस्य** =विरोधस्य **उपशान्तिः** = समनं तु **तदनुगुणदशाभेदयोगादिभिः** = तत्तद्घटनानुगुणैः अवस्थाभेदसंबन्धादिभिः स्यात् ॥ ७५ ॥
</details>
