+++
title = "048 तुच्छत्वं ते"

+++
<details><summary>मूलम्</summary>

तुच्छत्वं ते न हीष्टं सदसदितरता व्याहतत्वादिदुःस्थाऽसिद्धा चासौ परेषां भवदनभिमतोऽनात्मना वेद्यतादिः ।  
विश्वं हीदं मृषा नस्तदितरवपुषा त्वन्मतारोपितैश्च स्यादेवं दूरतस्ते ध्रुवमपसरतोऽप्युक्तदोषानुषङ्गः ॥ ४८ ॥
</details>

<details><summary>सर्वाङ्कषटीका - ४८</summary>

तृतीयं मिथ्यापदार्थ (श्लो. 46) दूषयति - तुच्छत्वमित्यादि । **ते** = तवं **तुच्छत्वम्** = शून्यवादि- माध्यमिकसंमतम् न **हीष्टम्** = न हि संमतम् । गगनारविन्दादावेव तादृशतुच्छत्वस्याङ्गीकारात् । निरधिष्ठान- भ्रमवादिभिस्तैरेव जगतस्तुच्छत्वाङ्गीकारात् । भवद्भिः निरधिष्ठानभ्रमानङ्गीकारात् । ‘नैतद्बुद्धेन भाषितम्' इति हि बौद्धवैलक्षण्यमङ्गीकृतम्। ब्रह्माधिष्ठानको हि जगद्भूम उच्यते भवता । ततश्च तत्साधनेऽपसिद्धान्तः । ननु तुच्छत्वं नामानिर्वचनीयत्वम्, सदसद्विलक्षणत्वरूपं तत् । जगतः प्रतीयमानत्वात् असद्विलक्षणत्वम् । बाध्यमानत्वाच्च सद्विलक्षणत्वमितीदृशमेव मिथ्यात्वमस्मत्संमतमित्यत्राह - सदसदितरतेति । **सदसदितरता** = सदसद्विलक्षणत्वम् व्याहतत्वादिदुः **स्था** = व्याघातादिदोषग्रस्ता । जगति यत्किञ्चिद्वस्तु सद्रूपं वा भवेत्, असद्रूपं **वा** = अस्तीति वा, नास्तीति वा वक्तव्यम् । अतः सदसद्रूपत्वं परस्परविरोधाद्यथा न संभवति, तथैव सदसद्विलक्षणत्वमपि विरुद्धमेव । अत एव भेदाभेदवादः सिद्धान्ते कुत्रापि न स्वीक्रियते । कुत्राप्यप्रसिद्धस्य साधनमपि न संभवतीत्याह-असिद्धा चेत्यादि । **असौ** = सदसद्विलक्षणता **परेषाम्** = एतत्सिद्धान्तिनाम् 

194. 

471 

विश्वं हीदं मृषा नस्तदितरपुषा त्वन्मतारोपितैश्च 

स्यादेवं दूरतस्ते ध्रुवमपसरतोऽप्युक्तदोषानुषङ्गः ॥48॥ 

[प्रपञ्चसत्यत्वमनिवार्यम् ] 

साध्यं मिथ्या न वा ते, द्वितयमनुचितं निष्फलत्वादिदोषात् 

आद्यं हीष्टं ममापि ; प्रसजति भवतः सत्यभेदः परस्मिन् । 



असिद्धा **च** = अप्रसिद्धा च । न च साध्यस्य परसंमतत्त्वे साधनप्रयोगः किमर्थः ? परासंमतत्वादेव किल साध्यते । अतः कथमस्य दोषत्वमिति शङ्खयम् - पक्षेऽसंमतत्वादेव साध्यते । न तु कुत्राप्यसंमतत्वात् । सर्वाथाऽप्रसिद्धस्य साधने तु, सपक्षस्याप्यसंभवेन व्यप्तिग्रहणस्थलासंभवात् । ननु शुक्तिरजतादेर्मिथ्यात्वस्य सिद्धान्तेऽपि संमतत्वात्तादृशं मिथ्यात्वमेव साध्यते चेत्, को दोष इत्यत्राह - भवदित्यादि । **अनात्मना** = भिन्नेन स्वरूपेण **वेद्यतादिः** =वेद्यत्वादिकम् भवदनभितः - तवासंमतं किल । स्वस्वरूपेणावेद्यत्वं 'आदि' पदार्थः । शुक्तेः शुक्तित्वेनावेद्यत्वम्, रजतत्वेन वेद्यत्वं वा मिथ्यात्वमस्मत्संमतम् । आद्यमख्यातिः, द्वितीयमन्यथाख्यातिः । अनिर्वचनीयख्यातिवादिनस्ते उभयमप्यसंमतत्वान्न साध्यं भवितुमर्हति । साध्यत्वे चापसिद्धान्तः स्पष्टः ॥ 

1 

1 

ननु अन्यथाख्यातिः अख्यातिर्वा भवतु । मिथ्यात्वं कुत्रचित्तवापि सिद्धं किल । तदेव साधयाम इति चेत्तत्राह - विश्वं इत्यादि । येन स्वरूपेण यत् वर्तते, तद्भिन्नस्वरूपेण वेद्यत्वं मिथ्यात्वमिति खलूक्तम् । यद्येतदङ्गीक्रियते तर्हि सिद्धसाधनम् । कुतः - इदं हि विश्वम्, **तदितरवपुषा** = येन रूपेण वर्तते, तद्भिन्नेन रूपेण नः **मृषा** = मिथ्यैव । घटादिकमपि पटत्वादिरूपेण मिथ्यैव । जडरूपमिदं जगत् स्वप्रकाशत्वेनाकारेण मिथ्यैव । शुक्तिरूप्यादावपि शुक्तित्वविरुद्धत्वाद्धि रजतत्वेन रूपेण शुक्तिर्मिथ्यैव । एवमेवेदं जगत् **त्वन्मतारोपितैश्च** = बाध्यत्वानिर्वचनीयत्वादिधर्मैरस्माकं मिथ्यैव । किं बहुना ! ब्रह्मापि जडत्वेन, मिथ्यात्वादि- रूपेण वा मिथ्यैव । अतश्चैतादृशमिथ्यात्वसाधनेऽपसिद्धान्तः, अप्रयोजकत्वं वा । ततश्च एवं दूरम् **अपसरतोऽपि** = बहुदूरं गच्छतोऽपि उक्तदोषानुषङ्गः उक्तानां **दोषाणाम्** = व्याहतत्वापसिद्धान्तादिदोषाणाम् **अनुषङ्गः** =पृष्ठत एवागमनम् **स्यात्** = भवेदेव । **ध्रुवम्** = निश्चितम् । लोकविरुद्धं वदता न किञ्चित्साधयितुं शक्यमिति भावः । 'अतः विमतं मिथ्या, दृश्यत्वात्' इत्यनुमानेन नेष्टसिद्धिः ॥ ४८ ॥
</details>
