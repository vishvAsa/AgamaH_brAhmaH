+++
title = "058 भेदः प्रत्यक्षसिद्धो"

+++
<details><summary>मूलम्</summary>

भेदः प्रत्यक्षसिद्धो न निगमविषयः स्यादिति त्वर्भकोक्तिः प्रख्यातादन्यमेनं प्रथयति यदसौ त्वन्मताद्वैतवन्नः ।  
सन्मात्रग्राहि चाक्षं नियमयसि ततो ब्रह्म दृश्यं मृषा स्यात् किं ते श्रुत्या तदानीं फलमपि लभतां क्वापशूद्राधिकारः ॥ ५८ ॥
</details>

<details><summary>सर्वाङ्कषटीका - ५८</summary>

T 

ननु भोः ! 'स्वप्रख्याप्यापलापे' इति कं वञ्चयसि ? न हि भेदः शास्त्रगम्यः, लोकसिद्धत्वात् । अतो लोकसिद्धं भेदमनूद्य निषिध्यते शास्त्रेणेत्याशङ्कां निराकरेति - भेद इत्यादिना । **भेदः** = भेदप्रपञ्चः **प्रत्यक्षसिद्धः** = लौकिकप्रत्यक्षेण सिद्धः, नापूर्वः । अत एव न निगमविषयः **स्यात्** = वेदप्रतिपाद्यः न स्यात्, वेदस्यापूर्वार्थबोधकत्वात् । अतः भेदश्रुतिस्सर्वाप्यनुवादरूपा, अत एव स्वार्थे न प्रामाण्यवती । अभेदस्य तु शास्त्रैकगम्यत्वात्, तत्रैव श्रुतेस्तात्पर्यमिति पूर्वोक्तं सर्वथानुपपन्नम् । **इति** = इत्येतत् **अर्भकोक्तिः** = **बालानाम्** = अप्रबुद्धानां वचनम् । कुतः ? **यत्** = यस्मात् **असौ** = श्रुतिः **त्वन्मताद्वैतवत्** = त्वन्मतसिद्धाद्वैतवदेव **प्रख्यातात्** = लोकसिद्धात् **अन्यम्** = विलक्षणमेव **एनम्** = भेदम् **नः** = अस्माकं 

मनः **'प्रथयति** = प्रकटयति । 'अहमेव सर्वेश्वरः' इति यदि कश्चिद्धिरण्यकशिपुगोत्रजो वदेत्, तर्हि ब्रह्मात्मैक्यमपि लोकसिद्धमेव । अतोऽभेदं कथं श्रुतिर्बोधयेत् ? ननु चायमभेदो भ्रमसिद्धः, न श्रुतिवेद्यः, किन्तु 'ईश्वरोऽहम्' (गी. 16-14 ) इतिवदासुरीसंपद्रूपः । शास्त्रवेद्यस्तु विलक्षणोऽन्य इति चेत्, तर्हि तद्वदेवाज्ञानावस्थायां प्रतीयमानभेदाद्विलक्षणमेव भेदं श्रुतिः प्रतिपादयतीति समानम् ॥ 

यथाकथञ्चित्पूर्वमवगतत्वमात्राद्भेदो यदि न शास्त्रगम्यः, तदा भेदापेक्षयाऽभेद एव शास्त्रगम्यो न स्यादिति दर्शयति – सन्मात्रेत्यादि । **च** = किञ्च **अक्षम्** = प्रत्यक्षरूपं प्रमाणम् **सन्मात्रग्राहि** = सन्मात्र - रूपब्रह्मविषयकम्, न तु घटादिभेदविषयकम् **नियमयसि** = त्वं व्यवस्थापयसि । एवञ्च तत् कथं शास्त्रगम्यं स्यात् । प्रत्युत - **ततः** = प्रत्यक्षग्राह्यत्वाद्ब्रह्मणः ब्रह्म दृश्यम् स्यात् । तेन च दृश्यत्वात् **मृषा** = मिथ्या स्यात्, प्रत्युत प्रत्यक्षागम्यो भेद एव शास्त्रगम्यः स्यात् किञ्च **तदानीम्** = ब्रह्मणः प्रत्यक्षेणैव सिद्धौ ते श्रुत्या **किम्** = साधनीयं किमस्ति ? **अपि** = अपि च अपशूद्राधिकरणं **फलम्** = सार्थकताम् **क्व** = कस्मिन् विषये 



486 

[ परमते वेदाप्रामाण्यं दुर्वारम् ] 

204. वेदा बुद्धागमाश्च स्वयमपि हि मृषा; मानता चैवमेषाम् 

बोद्धा बुद्धिः फलं च; स्थिरतदितरताद्यन्तरालं च बुद्धेः । 

**लभताम्** =अश्नुयात्? ब्रह्मणश्शास्त्रैकसमधिगम्यत्वे हि शास्त्रे शूद्राणामनधिकारात् अपशूद्राधिकरणं सार्थकं स्यात् । ब्रह्मणः प्रत्यक्षवेद्यत्वे तदधिकरणं निर्विषयं स्यात् । अतः भेदाभेदवादयोरपि शास्त्रैकवेद्यत्व- मावश्यकम् । तावता न भेदाभेदावतार इति समये व्यक्तीभविष्यति ॥ 

भेदस्य भ्रमत्वस्थापनार्थं प्रत्यक्षं सन्मात्र ब्रह्मविषयकम्, न भेदविषयकमिति ते ह्येवं स्थापयन्ति । प्रतियोगिसापेक्षः खलु भेदः । इन्द्रियं तु पुरोवर्तिवस्तुमात्रविषयकं तत्रासन्तं प्रतियोगिनं नोपस्थापयेत् । अन्येन प्रतियोग्युपस्थापने, तेनेन्द्रियव्यवधानात् अनन्तरं जायमानं न प्रत्यक्षं स्यात्, किन्तु स्मरणात्मकं स्यात् । अत इन्द्रियं पुरोवर्तिमात्रविषयकं भेदं न गृह्णीयात् । किन्तु 'घटोऽस्ति, पटोऽस्ति' इत्यादौ हि प्रत्यक्षे सर्वत्रास्तित्वरूपसत्ता नियमेन भासते । सत्ता च ब्रह्मणः स्वरूपम् । अतोऽनुवृत्तम् सन्मात्रमेव प्रत्यक्षे भासते, न व्यावृत्तमिति मण्डनमिश्रादयो वदन्ति । संमतं चैतदितरेषामपि । ततश्च शास्त्रवेद्यत्वं सद्रूपब्रह्मणो गतमेव । अभ्युगम्योक्तमिदं दूषणं ज्ञेयम् । वस्तुतस्तु घटपटादेस्सर्वपदार्थस्यापि सामान्यविशेषात्मत्वात् घटादिकं सामान्यविशेषात्मकमेव प्रत्यक्षेण गृह्यते । परं तु तथा न प्रथमं विविच्यते । सामान्यं हि सदृशाकाराणामनुवृत्तरूपम्, विसदृशाकारेभ्यो व्यावृत्तरूपमपि । गोग्रहणे महिषादिव्यावृत्तमेव किल गौर्गृह्यते । प्रत्यक्षं हि इन्द्रियसन्निकर्षजन्यम् । सन्निकर्षश्च पुरोवर्तिवस्तुनैव । अतः इन्द्रियं गोवस्तुमात्रं गृह्णीयात् । तद्गतं गोत्वादिकं नानागवानुगतम् । नानागावश्च तदानीं न प्रत्यक्षाः, इन्द्रियसन्निकर्षाभावात् । अतः प्रथमं गोत्वादिग्रहणेऽपि तद्विवेचनं तु द्वितीयगोदर्शनादावेव ॥ ५८ ॥
</details>
