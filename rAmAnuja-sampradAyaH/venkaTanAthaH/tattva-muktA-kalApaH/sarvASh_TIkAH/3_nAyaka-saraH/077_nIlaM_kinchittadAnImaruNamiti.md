+++
title = "077 नीलं किञ्चित्तदानीमरुणमिति"

+++
<details><summary>मूलम्</summary>

नीलं किंचित्तदानीमरुणमिति न खल्विन्द्रजालादृतेऽद्धा नो चेदेवं विरोधः क्वचिदपि न भवेत् कश्च जैनेऽपराधः ।  
तस्मादीशो विरुद्धद्वितयमघटयन् सर्वशक्तिः कथं स्यान्मैवं व्याघातशून्येष्वनितरसुशकेष्वस्य तादृक्त्वसिद्धेः ॥ ७७ ॥
</details>

<details><summary>सर्वाङ्कषटीका - ७७</summary>

परमात्मनः सर्वशक्तत्वमाशंक्य परिहरति - नीलमित्यादि । किञ्चित् **नीलं** = यत्किञ्चिद्वस्तु नीलं यदा वर्तते, **तदानीम्** = तदैव **अरुणमिति** = रक्तरूपं भवतीति चेत्, तत् इन्द्रजालात् **ऋते** = इन्द्रजालविद्यामन्तरा न **अद्धा** =न वास्तवं भवेत्। ऐन्द्रजालिका एव हि विद्यमानमविद्यमानं कुर्वन्ति, अविद्यमानमपि विद्यमानं प्रदर्शयन्ति, तद्वदेव जगदेव स्यात् । भगवांस्तु नैन्द्रजालिकः । अतस्तथा न कुर्यादेव । तथा च स कथं सर्वशक्तः? सत्यं तदेव । भगवान् किल महानैन्द्रजालिकः, मायायाः प्रभुः । मानवा अपि तथा कुर्युश्चेत्, अघटितघटनापटीयसः परमात्मनः कियदेतदिति चेत्, तत्राह - नो **चेत्** = अतः इन्द्रजालमन्तरापि तथा भवेच्चेत्, विरोधः परस्परं क्वचिदपि वस्तुनि न भवेत् । अस्त्वविरोधः, का हानिरिति चेत्, तर्हि — **जैने** = सर्वं सर्वात्मकमिति वादिनि जैने **कश्च** = को वा अपराधः ? अतस्स एवाङ्गीक्रियताम्, न खण्ड्यताम् । परं तु **खण्डनात्–तस्मात्** =अनेकान्तवादाभावात् **विरुद्धद्वितयम्** = परस्परविरुद्धं द्वयम् **अघटयन्** = अकुर्वन् **सर्वशक्तिः** = बहुव्रीहिः, सर्वशक्तियुक्तः कथं स्यात् ? तथोक्तिः कुत्रचित् अस्मदपेक्षयाधिकशक्तियुक्तत्वात् स्यात् । सन्ति मानवेष्वपि विचित्रशक्तियुक्ताः केचन भीमादिवत् । को विशेष ईस्वर इति पूर्वपक्षः ॥ 

। 

निराकरोति – मैवमिति । तत्र हेतु : – **व्याघातशून्येषु** = परस्परविरोधरहितेषु विषयेषु **अनितरसुशकेषु** = इतरैः मानवैस्सर्वथा कर्तुमशक्येषु विषयेषु **अस्य** = भगवतः **तादृक्त्वसिद्धेः** = तादृशविचित्रशक्तिमत्त्वस्य **सिद्धेः** = निश्चयात् सर्वशक्तो भगवानित्युच्यत इति । तथा च अघटितघटनाशक्तिर्नाम, देवादिभिरपि घटयितु- 

509 



223. 

[अवाप्तसमस्तकामत्वस्वरूपम् ] 

संगृह्य ज्ञानशक्ती कतिचन निखिलस्रष्टुरिच्छां तु नैच्छन् 

तस्यां द्वेषः क एषामनुमितिशरणानीकनासीरभाजाम् । श्रुत्या तद्बोधयत्नावभिदधति यदि क्षम्यतामेवमिच्छा 

निवार्द्धं त्वाप्तकामप्रभृतिवचनमप्यान्यपर्योपरुद्धम् ॥78॥ 

मशक्यं घटयतीत्यभिप्रायेणैव । नो चेत्, भगवान् सर्वज्ञश्चेत्, शशशृङ्गं जानाति, न वा? यदि जानाति, तर्हि भ्रान्तस्स्यात् । यदि न जानाति, असर्वज्ञः स्यादित्याक्षेपे, विद्यमानं सर्वं जानातीत्येव वक्तव्यम् । तद्वदेवात्रापि सर्वशक्त इत्यपि ज्ञेयम् ॥ 



अयमाशयः – आनन्दमीमांसायां मनुष्यगन्धर्वादारभ्य प्रजापतिपर्यन्तानामानन्दं परिचयार्थं शतगुणितोत्तरक्रमेणाभिधाय, तदुपरि ब्रह्मण आनन्दमुक्त्वा 'यतो वाचो निवर्तन्ते । आप्राप्य मनसा सह ' (तै.आ.8) इति ब्रह्मानन्दस्यापरिच्छिन्नतां श्रुतिराह । इदं भगवतो ज्ञानादीनामपि समानम् ॥ 

स्वध्वंसनेऽपि शक्तिः स्यात् ? न स्याद्वा परमात्मनः ? पक्षद्वयेऽपि दोषो हि स्पष्टः किं क्रियतां वद । पराकाष्ठऽविवेकस्य स्यादीदृशविचारणा । स्यादनर्थो महान् नूनं बुद्धिनाशश्च निश्चितः ॥ एवमादिविचारैर्हि प्रणष्टा हन्त ! हैतुकाः । मा गच्छ तेषां मार्गे त्वं यद्यात्महितमिच्छसि ॥ स्वसृज्यविषये शक्तिः संपूर्णा तस्य वर्तते । तावन्मात्रमलं नो हि, मर्यादा तावदेव नः ॥ अहंकारः कियानेषां स्वस्वरूपमजानताम् । हन्तैते मान्ति ते शक्तिं क्षमस्वैतान् दयानिधे ! ॥ ७७ ॥
</details>
