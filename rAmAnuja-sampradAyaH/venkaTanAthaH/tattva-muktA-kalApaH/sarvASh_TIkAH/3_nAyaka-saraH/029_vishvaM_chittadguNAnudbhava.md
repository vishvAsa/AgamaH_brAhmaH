+++
title = "029 विश्वं चित्तद्गुणानुद्भव"

+++
<details><summary>मूलम्</summary>

विश्वं चित्तद्गुणानुद्भव इह घटते रत्नगन्धादिनीत्या सर्वं ब्रह्मेत्यधीतं त्रिविधमिति च तद्दाशताद्यस्य चोक्तम् ।  
तस्मात् सर्वानुवृत्तं सदनवधिदशाचित्रमित्यप्ययुक्तं प्रत्यक्षागोचरत्वप्रभृतिबहुभिदावादिसर्वोक्तिबाधात् ॥ २९ ॥
</details>

<details><summary>सर्वाङ्कषटीका - २९</summary>

। 

यादवप्रकाशमते, चिदीश्वरयोरिवाचितोऽपि ब्रह्मविकाररूपत्वमुच्यते । तर्हि घटादौ चैतन्यं कुतो नोपलभ्यते ? इति शङ्कायास्तदुक्तं परिहारमनूद्य दूषयति- विश्वमित्यादिना । **विश्वम्** = जगदिदम् **चित्** = चैतन्यस्वरूपमेव । चैतन्यस्वरूपब्रह्मविकारत्वात् । तर्हि घटादौ चैतन्यं कुतो नोपलभ्यत इति चेत्- **इह** = जगति घटादौ **तद्गुणानुद्भवः** = तस्य ब्रह्मणो यो **गुणः** = चैतन्यस्वरूपत्वम्, तस्य **अनुद्भवः** = अनुत्कटता रत्नगन्धादिनीत्या घटते । रत्नः किल पार्थिवः । गन्धः पृथिव्या गुणः । अथापि सः रत्ने नोपलभ्यते । कुत इति प्रश्ने – अत्यन्तानुत्कटत्वादिति सर्वैर्वक्तव्यम् । तद्वदेव सच्चिदानन्दस्वरूपब्रह्मकार्ये जगति, 

437 

तस्मात् सर्वानुवृतं सदनवधिदशाचित्रमित्यप्ययुक्तं 

प्रत्यक्षागोचरत्वप्रभृतिबहुभिदावादिसर्वोक्तिबाधात् ॥29॥ 



घटादौ जडे सत्तामात्रस्य प्रकटता, चिति सच्चित्त्वयोः प्रकटता, ईश्वरे सच्चिदानन्दानां प्रकटता घटते । अतो न विरोधः । अत्र प्रमाणमाह - 'सर्वं ब्रह्म' **इत्यधीतमिति** = 'सर्वं खल्विदं ब्रह्म' (छां.3-14-1) इति श्रुत्योक्तम् । ब्रह्म त्रिविधमिति च **अधीतम्** = 'भोक्ता भोग्यं प्रेरितारं च मत्वा सर्वं प्रोक्तं त्रिविधं ब्रह्ममेतत्' (श्वे. 1-12 ) इति चिदचिदीश्वररूपेण ब्रह्म त्रिविधमित्युक्तम् । अयमर्थवादः स्यादित्यत्र - अस्य - ब्रह्मणः दाशतादि च **उक्तम्** = 'ब्रह्म दाशा ब्रह्म दासा ब्रह्मेमे कितवा उत' इति **दाशाः** = धीवराः, **दासाः** = नीच- जातीयाः गर्भदासाः **कितवाः** = धूर्ताः पापिनः 'एतेऽपि ब्रह्मेति च उक्तम् । न हि तत्तादृशस्योभयलिङ्गस्य ब्रह्मणः नीचवस्तुवाचिपदैः सामानाधिकरण्येन निर्देशः स्तुतये कल्पेत । मन्त्रिणि राजदृष्टिर्भवेदभ्युदयाय, राजनि मन्त्रिदृष्टिस्त्वभ्याघातायैव । अत इदं वचनं यथार्थं ग्राह्यम् । **तस्मात्** = एवं पापिवाचिशब्देन ब्रह्मणः सामाधिकरण्यनिर्देशात् **सत्** =सद्रूपं ब्रह्म **सर्वानुवृत्तम्** = उपादानत्वादुपादेयजगत्यनुवृत्तम्, अत एव अनवधि- **दशाचित्रम्** =असंख्येयाभिरवस्थाभिः विचित्रनानारूपं वर्तते इति श्रुत्युक्तत्वादङ्गीकार्यम् ॥ 

तमेतं स्वरूपपरिणामवादं निराकरोति - इत्यप्ययुक्तमिति । कुतः ? इत्यत्र - प्रत्यक्षेत्यादि । **प्रत्यक्षागोचरत्वम्** = चक्षुरादीन्द्रियाग्राह्यत्वम् । तत्प्रभृतयः बहुभिदा **:** = बहुविधाः **भेदाः** = वैलक्षण्यानि; **तदादिसर्वोक्तिबाधात्** = तादृशसर्वविधश्रुतिवाक्यविरोधात् अयुक्तम् । जगद्ब्रह्मणोः परस्परमत्यन्तवैलक्षण्यं तु सर्ववेदान्तिसंमतम् । जगत्तु 'इदम्' इति स्पष्टनिर्देशार्हम् । ब्रह्म तु 'अद्रेश्यमग्राह्यम्' (मुं. 1-1-6) इत्यादौ तद्विपरीतमुपदिष्टम् । उभयोरभेदः कथं वा संभवेत् ? न च 'सर्व खल्विदं ब्रह्म' इत्यपि श्रुतिरुपदिशति ‘इदम्' इति प्रत्यक्षप्रतिपन्नं सर्वं जगत् 'ब्रह्म' इति ब्रह्माभेदम् । तत् कथं त्याज्यम् ? सत्यम्, इदं वाक्यं प्रकारान्तरेण नेतुं शक्यत्वात् सावकाशम् । न चादृश्यत्वादिश्रुतय एवान्यथा नीयन्तामिति वाच्यम्, घटपटादिदर्शनस्यापि ब्रह्मदर्शनतापत्तेः ॥ ' इन्द्रियैरुपलब्धं यत्तत्तत्त्वेन प्रदर्श्यते । जातास्तत्त्वविदो 

तत्त्वज्ञानेन किं फलम् ॥' इति न्यायावतारप्रसङ्गात् । अधिकं तु समनन्तरश्लोके ॥ 

बालाः, 

सामानाधिकरण्यं हि धर्मभेदेऽपि धर्म्यक्यपरमिति 'भिन्नप्रवृत्तिनिमित्तानां शब्दानामेकस्मिन्नर्थे वृत्तिस्सामानाधिकरण्यम्' इति शाब्दिकसामानाधिकरण्यलक्षणेन, लोकतश्च ज्ञायते । अस्य संपूर्णविचारस्त्वग्रे (बुद्धि. 92-100) भविष्यति । एतच सामानाधिकरण्यं मुख्यम्, औपचारिकम् चेति द्विविधम् । औपचारिकमेव गौणमित्युच्यते । मुख्यं सामानाधिकरण्यं वस्तुस्वरूपकृतम्, गौणं तु गुणसादृश्यप्रयुक्तम् । आद्यम् 'नील- मुत्पलम्' इत्यादौ, द्वितीयम् ऐश्वर्याधिके पुरोहिते 'अयं राजा' इत्यादौ । औपाधिकमप्यस्ति सामानाधि- करण्यम् ‘लोहितस्स्फटिकः’ इत्यादौ । इदं त्वर्थगतं सामानाधिकरण्यम् एकार्थपर्यवसानरूपम् । एतद्विस्तरोऽ- प्यग्रे (बुद्धि. 92-100 ) । शब्दगतं सामानाधिकरण्यं समानविभक्तिकत्वरूपम्, विरुद्धविभक्तिराहित्यरूपं वेत्यादि यथाप्रमाणं व्यवस्थापनीयम् । जगद्ब्रह्मणोसामानाधिकरण्यमपि किंरूपमिति परीक्षणीयमेव । अत्र 



438 

[स्वरूपपरिणामवादासंभवः ] 

175. 

अव्यक्तं त्वन्मतेऽपि नवयवमथाप्येतदंशा विकाराः 

ते चान्योन्यं विचित्राः पुनरपि विलयं तत्र तत्त्वेन यान्ति । 

'अंशो नानाव्यपदेशादन्यथा चापि दाशकितवादित्वमधीयत एके' (ब्र.सू. 2-3-42 ) इति सूत्रयन् बादरायण एव वादी भवति । अत्र जीवब्रह्मणोरंशांशिभावः कीदृशस्सूत्रकारसंमत इति परीक्षयामः । अचिद्ब्रह्मणो- स्समानाधिकरण्यं तु ‘उभयव्यपदेशात्त्वहिकुण्डलवत्' (ब्र.सू. 3-2-26) इत्यादौ निरूप्यते ॥ 

न वयं दुर्वलाश्शक्ताः केशाकेश्यादिके रणे । त्यक्त्वा पूर्वग्रहाद्यं तु वक्ष्यामस्त्वात्मसाक्षिकम् ॥ 

शब्दार्थप्रत्ययानां तु साङ्कर्यं वक्ति दुस्त्यजम् । पतञ्जलिर्योगिवर्यः, तस्मादस्त्येव सङ्करः ॥ यश्चिन्तयितुं शक्तस्त्यक्त्वा शब्दं तु केवलम् । अर्थम्, तथा प्रत्ययं च पृथक् धीरस्स वेत्ति तत् ॥ 

ननु भोः ! किमिदं तत्त्वमविज्ञायैव वक्षि यत्किञ्चित् । शब्दार्थौ तु शक्यविभागौ; अतस्त्यक्त्वा शब्दमर्थश्चिन्तयितुं कथञ्चित् शक्यः । ज्ञानार्थी तु कथं शक्यविभागौ ? ज्ञानमन्तरार्थप्रतीतेरेवासंभवात् । अर्थस्य प्रतीतिरेव किल ज्ञानम् । एवमर्थमन्तरा प्रतीतिः कथं, प्रतीतिमन्तरार्थसिद्धिर्वा कथम् ? यश्चायं निराकार- ज्ञानवादः, स धर्मिविषयकः, न धर्मविषयकः, धर्माः किल कल्पिताः । अतो ज्ञानार्थयोर्विभागः कथम् शक्य इति चेत्, जानामि भोः ! 'सहोपलंभनियमादभेदो नीलतद्धियोः' इति वादम् । अथापि - 

1 

ज्ञानं तु व्यापकम्, तस्मादर्थो व्याप्यः प्रतीयते । अतश्च सूक्ष्ममतिभिः विवेक्तुं शक्यते ध्रुवम् ॥ एवमत्यन्तसूक्ष्मत्वात् साङ्कर्यं स्वरसं तयोः । भविष्यति विचारोऽस्य विस्तरादग्रिमे सरे । अभ्यस्यतां तु प्रथमं शब्दार्थानां विवेचने । प्रापिता सूक्ष्मतां बुद्धिरन्यत्रापि क्षमा भवेत् ॥ यत्र यत्राविनाभावस्तत्र सर्वत्र वर्तते । अभेदवादः, स्यात् कामम्, मानं भेदे तदेव नः ॥ यथा कूष्माण्डचोरस्य स्वांशसंमार्जनं भवेत् । चौर्ये साक्षि, तथैवात्र ज्ञायतां भेदसाधने ॥ सहोपलंभ एवायं पर्याप्तो भेदसाधने । सहत्वं भेदगर्भं हि वक्ष्यते तच्च विस्तरात् ॥ प्रकृतेऽशाधिकरणमप्येवं हि विचिन्त्यताम् । विद्यते किल वैचित्र्यं वस्तूनां दुरपह्नवम् । अथापि बुद्धेश्चित्रायास्समाधानस्य सिद्धये । शमार्थं किल शास्त्राणि रचितानि मनीषिभिः । तच्छास्त्रं न यथा शस्त्रं स्यात्तथा चिन्त्यतां बुधैः । शास्त्रं विज्ञानपर्यायमित्युक्तं स्मर्यतां सदा ॥ २९ ॥
</details>
