+++
title = "051 व्यावृत्तं शुक्तिरूप्यम्"

+++
<details><summary>मूलम्</summary>

व्यावृत्तं शुक्तिरूप्यं विदितमिह मृषा विश्वमेवं न किं स्यात् मैवं हेतोरयुक्तेः स खलु भिदुरता बाध्यता नाशिता वा ।  
आद्येऽनैकान्त्यमन्त्ये स्वसमयविहतिर्मध्यमे स्यादसिद्धिर्धीविच्छेदादिकल्पान्तरमपि कथितैश्चूर्णितं दोषबृन्दैः ॥ ५१ ॥
</details>

<details><summary>सर्वाङ्कषटीका - ५१</summary>

एवं जगन्मिथ्यात्वसाधकमनुमानान्तरमपि अनूद्य दूषयति- व्यावृत्तमित्यादि । **व्यावृत्तम्** = **व्यावृत्तिविषयः** =व्यावर्तमानम् **शुक्तिरूप्यम्** = शुक्तिरजतम् **इह** = अस्मिन् लोके **मृषा** = मिथ्या **विदितम्** = निश्चितम् । **विश्वम्** = जगदपि **एवम्** = व्यावर्तमानत्वात् मिथ्या किम् न **स्यात्** = कुतो न स्यात्, स्यादेव । " विमतं मिथ्या, व्यावर्तमानत्वात्' इत्यनुमानाकारः । सर्पादिकं रज्जुतो **व्यावर्तते** = निवर्तते । न हि रज्जुर्निवर्तते । तत्र रज्जुः, सत्या, सर्पादिस्तु मिथ्या । एवं सुषुप्तौ किलात्मा प्रकाशते, न जगत् । अतोऽनुवर्तमान आत्मा सत्यः । व्यावर्तमानं जगत्तु मिथ्या इति पूर्वपक्षः ॥तत्त्वमुक्ताकलापः 

474 

आद्येऽनैकान्त्यमन्त्ये स्वसमयविहतिर्मध्यमे स्यादसिद्धिः 

धीविच्छेदादिकल्पान्तरमपि कथितैश्चूर्णितं दोषबृन्दैः ॥51॥ 

भ्रमस्थले सर्वत्राधिष्ठानमनुवर्तते, अध्यस्तं व्यावर्तते । यथा रज्जौ ' अयं सर्पः' इति भ्रमे, 'इयं रज्जुः, न सर्पः' इति बाधकज्ञाने जाते, इदंत्वांशोऽनुवर्तते, सर्पो व्यावर्तते । अनुवर्तमानं सत्यम्, व्यावर्तमानं च मिथ्या । एवं 'घटोऽस्ति ' 'पटोऽस्ति' इत्यादावनुवर्तमानमस्तित्वं सत्यम्, व्यावर्तमानं तु घटपटादिकं मिथ्या । एवं सर्वत्र ज्ञानमनुवर्तते, विषयास्तु निवर्तन्ते । अतश्च सर्वत्र संविदेकैव सत्या, इतरत्सर्वं मिथ्येति सिद्ध्यति । अत्र वक्तव्यं उपरिष्टात् (श्लो. 58) सन्मात्रप्रत्यक्ष- वादे भविष्यति ॥ 



एतद्दूषयति – मैवमिति । कुतः ? इत्यत्र - **हेतोः** = व्यावर्तमानत्वरूपहेतोः, अयुक्तेः असंभवात् । कुतः? इत्यत्र - स खलु व्यावर्तमानत्वं हि **भिदुरता** = भिन्नत्वमात्रं वा, बाध्यता- शुक्तिरजता- दाविव बाधकप्रत्ययेन बाध्यमानत्वं वा, नाशिता **वा** = विनाशित्वं वा । यद्यप्यत्र शुक्तिरजतदृष्टान्तेन बाध्यत्वमेव हेतुर्विवक्षितः । अथापि संभवदृष्ट्यैवं विकल्पाः कृताः ॥ 

1 

‘घटः पटात् व्यावर्तते' इत्यादौ व्यावृत्तिः अन्योन्याभावरूपः । एवं पदार्थानां परस्परं व्यावृत्तेस्सत्त्वादेव शुक्तिरजतयोः परस्परं विरोधात् एकेनान्यो **व्यावर्त्यते** = एकः अत्र वर्तते चेत्, अन्यो नास्तीति स्वतः निवर्त्यते । अतश्च परस्परं भेद एव व्यावृत्तिः । **व्यावर्तमानत्वात्** = विलक्षणतया भासमानत्वादेव घटः पटात् **व्यावर्त्यते** = विलक्षणबुद्धिविषयीक्रियते इति कर्मणि प्रयोगः । एवं प्रथमं पृथक्त्वम्, पृथक्त्वादेव अन्योन्या- भावः, अन्योन्याभावात् बाधः, बाधात् निवृत्तिः' इति बुद्धेः क्रमः । निवृत्तिश्च द्वेधा - बुद्धिक्षेत्रात् निवृत्तिः, वस्तुस्वरूपस्यैव निवृत्तिश्च । आद्या बुद्धिविषयत्वाभावरूपा, द्वितीया नाशरूपा । अतश्च विनाशित्वरूपः तृतीयः कल्पोऽपि बुद्धिसोपानारूढो भवतीति त्रेधा विकल्पः कृतः ॥ 

क्रमशो दूषणान्याह - **आद्ये** = भिन्नत्वमात्रं यदि सामान्यतो हेतुः, तर्हि **अनैकान्त्यम्** = व्यभिचारः । ब्रह्मभिन्नत्वात् यथा जगत् मिथ्या, तथैव जगद्भिन्नत्वात् ब्रह्मापि मिथ्या स्यात् । तथा च मिथ्यात्वाभाववति सत्यस्वरूपे ब्रह्मणि भिन्नत्वहेतोः सत्त्वात् व्यभिचारः । **अन्त्ये** = नश्वरत्वपक्षे **स्वसमयविहतिः** = स्वसिद्धान्त **विरोधः** =अपसिद्धान्तः । जगति नश्वरत्वाङ्गीकारे, नाशात्पूर्वं तस्य सत्त्वसिद्ध्या जगत्सत्यत्वाङ्गीकार- प्रसङ्गात् । नश्वरत्वं ह्यनित्यत्वं साधयेत्, न तु मिथ्यात्वम् । मिथ्यात्वं नश्वरत्वं च पर्याय इति वक्तुं न शक्यम् । पर्यायत्वे असिद्धिः स्पष्टा । असिद्धं किल साध्यम्, हेतोस्तद्रूपत्वेऽसिद्धिः । **मध्यमे** = बाध्यत्वपक्षे **असिद्धिः** =स्वरूपासिद्धिः स्यात् । न हि शुक्तिरजतादाविवापणस्थरजतादौ कस्यापि पुरुष दृष्टः । तथा हि भवदीयं भाष्यम् ' नैवं जागरितोपलब्धं वस्तु स्तम्भादिकं कस्यांचिदप्यवस्थायां बाध्यते' (ब्र.सू.2-2-29) इति । ब्रह्मज्ञानेन बाध्यत इति चेत्, तदानीम् 'केन कं पश्येत् केन कं विजानीयात् ' (बृ.4-4-14) इति व्यवहारसामान्यस्यैवाभावकथनात् 'नेदं रजतम्, किन्तु शुक्तिः' इतिवत् बाधासंभवात् 

I 

475 



197. 

[मिथ्यात्वं नानित्यत्वरूपम् ] 

च्च 

यत् स्यात्, तत् सर्वदा स्यात्; यदपि च न भवेत्, तत्र न स्यात् कदाऽपि क्वापि व्योमारविन्दादिवदिति यदि, न, व्याहतेः साध्यहेत्वोः । 

बाध्यत्वमसिद्धम् । यद्यप्यत्र प्रथमविकल्पानन्तरम् नश्वरत्वकल्पस्यैव दूषणं वक्तव्यम्, अथापि अपसिद्धान्तस्य महादोषत्वात्, दूषणे क्रमव्यत्यासः कृतः ॥ 

ननु वस्तुनः सत्त्वे तद्ज्ञानमेव प्रमाणम् । यदा च तद्ज्ञानं नास्ति, तदा तत्सद्भावे प्रमाणाभावात्, तदभावः सिद्ध्यति । तथा च बाध्यत्वं तद्विषयकज्ञानाभावः । वर्तते च सुषुप्तौ प्रत्यगर्थभानेऽपि, जगतो भानाभावः । अतो जगतः सुषुप्तिकाले बाध्यत्वात् मिथ्या भवति । तथोक्तम् 'यदि सत्यं भवेद्विश्वं सुषुतौ किं न भासते ।' (वि.चू.236) इतीति शङ्कते – **धीविच्छेदादिकल्पान्तरमपि** = **धियः** = तद्विषयकज्ञानस्य **विच्छेदः** =अभावः, एतदादिविकल्पान्तरमपि **कथितैः** = पूर्वमुक्तैः **दोषबृन्दैः** = दोषजालैरेव **चूर्णितम्** = **ध्वस्तम्** = निरस्तम् । किमत्र ज्ञानाभावः सुषुप्तपुरुषदृष्ट्या, उतेतरदृष्ट्या ? आद्ये इन्द्रियसंयोगादिरूपसामग्र्य- भावात् ज्ञानाभावः, न तु वस्तुनोऽभावात्, तदानीमेवान्यैर्ज्ञायमानत्वात् । तथाचाप्रयोजकमनुमानम् । न द्वितीयः, असिद्धेः । न हि सुषुप्तेतरपुरुषदृष्ट्या ज्ञानाभावो दृश्यते । तथा च स्वरूपासिद्धिः, हेतोरेवा- सिद्धिर्वा । तथा च व्यावर्तमानत्वहेतुनापि न जगन्मिथ्यात्वसिद्धिः । न चेतरस्यापि सुषुप्तौ जगतोऽभानात्, तदानीं बाध्यत एवेति चेत्, इदनीं कस्यापि ब्रह्मणोऽभानात् ब्रह्मणोऽपि बाधः स्यात् । अहमिति सर्वेषां भासते किलेति चेत्, तस्य ब्रह्मत्वे किं प्रमाणम् ? श्रुतिरिति चेत्, ब्रह्मभिन्नत्वेन तस्याप्रमाणत्वात् । बाह्यैस्तत्प्रामाण्यानङ्गी- काराच्च । ‘शून्यम् शून्यम्' इत्युपदेशेन सर्वस्यापि बाधस्यानिवार्यत्वाच्च ॥ 

न कश्चिदपि श्रेयान्नः पक्षः स्याद्वैदिकेतरः । वद मा वेदमिथ्यात्वं कस्याञ्चिदपि हि स्थितौ ॥ 

ननु ' नेदं रजतम्' इतिवत् बाधादर्शनेऽपि ब्रह्मज्ञानवेलायां जगन्न भासत एवेति बाध्यत्वं सिद्धमेवेति चेत्, भवदीयभाष्यविरुद्धमिदम् - 'यथा च कारणं ब्रह्म त्रिषु कालेषु सत्त्वं न व्यभिचरति, एवं कार्यमपि जगत् त्रिषु कालेषु सत्त्वं न व्यभिचरति ' ( ब्र. सू. 2-1-15) इति । न च 'ब्रह्म सत्यं जगन्मिथ्या' इति प्रसिद्धं खल्विति चेत्, उत्तरवाक्यमपि पश्य 'एकं च पुनरसत्त्वम्' इति तत्रैव । वस्तुतस्तु - 

आचार्यवचनं ह्येवं दृश्यते वत्स, नैकधा । तेषां कालस्तथासीद्धि धर्मसंकटकारकः ॥ परं तु वासनाहेतोस्तच्छिष्यास्तन्मतं पुनः । बौद्धमार्गं नीतवन्त इत्याद्यपि च दर्शितम् ॥ 'गुरोः शापस्तु शिष्यः स्यात् ' गाथा सत्या कृता हि तैः । तस्मै नमोऽस्तु कालाय बाह्यब्रह्मस्वरूपिणे । ननु तर्हि कथं तदाचार्यवचनम् 'यदि सत्यम्' इत्यादीति चेत्, ब्रह्मतुल्यसत्यत्वविवक्षयेति गृह्यताम् । समर्थितं च सत्यत्वे तारतम्यम् (श्लो. 44 ) ॥ ५१ ॥
</details>
