+++
title = "049 साध्यं मिथ्या"

+++
<details><summary>मूलम्</summary>

साध्यं मिथ्या न वा ते द्वितयमनुचितं निष्फलत्वादिदोषादाद्यं हीष्टं ममापि प्रसजति भवतस्सत्यभेदः परस्मिन् ।  
पक्षीकारेऽस्य बाधादिकमतिचरणं तद्बहिष्कारपक्षे तच्चेद् ब्रह्मस्वरूपं भुवनमभिहितं हन्त सब्रह्मकं स्यात् ॥ ४९ ॥
</details>

<details><summary>सर्वाङ्कषटीका - ४९</summary>

एवं साध्यस्य मिथ्यात्वस्य स्वरूपं विकल्प्य दूषयित्वा, वैतण्डिकस्य वैतण्डिकभाषयैवोत्तरयितुं तद्गतधर्मानपि विकल्प्य दूषयति - साध्यमित्यादि । **साध्यम्** = उक्तानुमाने साध्यत्वेनोक्तं मिथ्यात्वम् **ते** = ब्रह्मव्यतिरिक्तमिथ्यात्ववादिनस्तव मिथ्या, न वा **?** = मिथ्यात्वं मिथ्या वा, सत्यं वा? इत्यर्थः । **द्वितयमपि** = पक्षद्वयमपि **निष्फलत्वादिसाम्यात्** =आदिपदेनापसिद्धान्तग्रहणम्, **निष्फलत्वम्** = सिद्धसाधनात्। ब्रह्मैकमेव सत्यमिति वदतस्ते, द्वितीयसत्यस्याङ्गीकारात् अपसिद्धान्तः । तदेतदाह - आद्यमित्यादि । **आद्यम्** = मिथ्यात्वस्य मिथ्यात्वम् ममापि जगत्सत्यतावादिनः इष्टं हि । जगतः सत्यत्वसिद्ध्यास्मदिष्टस्य साधनात् सिद्धसाधनम् । अभावाभावस्य भावरूपत्ववत्, मिथ्यात्वं यदि मिथ्या, तर्हि सत्यत्वे पर्यवसानात् । 



195. 

472 

पक्षीकारेऽस्य बाधादिकमतिचरणं तद्बहिष्कारपक्षे 

तच्चेत् ब्रह्मस्वरूपं, भुवनमभिहितं हन्त सब्रह्मकं स्यात् ॥49॥ 

[ दृश्यत्वं न मिथ्यात्वप्रयोजकम् ] 

इष्टं ब्रह्मापि दृश्यं तव च कथयतः तस्य जिज्ञास्यतादीन् 

मिथ्या चेत् दृश्यताऽस्मिन्, ननु विमतिपदेऽप्येवमेषा त्वयेष्टा । 

**परस्मिन्** = मिथ्यात्वं सत्यमिति द्वितीय पक्षे **भवतः** = ब्रह्मैकसत्यतावादिनः ते **सत्यभेदः** = द्वितीयं सत्यं वस्तु प्रसजति । ततश्च अपसिद्धान्तः ॥ 

पुनः प्रकारान्तरेण साध्यं विकल्प्य दूषयति- पक्षीकार इत्यादि । **अस्य** = मिथ्यात्वरूपसाध्यस्य **पक्षीकारे** = ' विमतम्' इत्यस्मिन् पक्षेऽन्तर्भावे **बाधादिकम्** = बाधादिदोषप्रसक्तिः । **तद्बहिष्कारपक्षे** = पक्षानन्तर्भावपक्षे **अतिचरणम्** = व्यभिचारः ॥ 

अयमर्थः - 'विमतम्' इति पक्षेण विवादविषयः ब्रह्मव्यतिरिक्तं सर्वमपि खलु विवक्षितम् । मिथ्यात्वरूपसाध्यस्यापि ब्रह्मव्यतिरिक्तत्वात् पक्षान्तर्गतमिति अङ्गीक्रियते, न वा? अङ्गीकारे, तच्च मिथ्यात्वं सत्यम्, उत मिथ्या? सत्यभूतस्य मिथ्यात्वस्य पक्षान्तर्भावे, तत्र मिथ्यात्वरूपसाध्यस्याभावात् बाधः । बाधपरिहाराय पक्षानन्तर्भावे, सत्यभूते मिथ्यात्वे यदि मिथ्यात्वं न साध्यते, तदा तस्य सत्यत्वसिद्ध्या ब्रह्मव्यतिरिक्तसत्याङ्गीकारादपसिद्धान्तः । मिथ्याभूतस्य मिथ्यात्वस्य पक्षान्तर्भावे, ब्रह्मव्यतिरिक्ते जगति मिथ्यात्वस्यास्माभिरनङ्गीकारेण, तत्र मिथ्यात्वे मिथ्यात्वसाधनात्सिद्धसाधनम् । मिथ्यात्वं यदि न साध्यते, तर्हि पूर्ववत् व्याघातः । पक्षान्तर्भावानङ्गीकारे, पक्षानन्तर्भूतं मिथ्यात्वं सत्यम्, उत मिथ्या ? आद्ये साध्याभाववति तत्र **दृश्यत्वस्य** = दृग्भिन्नत्वस्य सत्त्वात् व्यभिचारः । द्वितीये, तत्र मिथ्यात्वासिद्ध्या ब्रह्म सद्वितीयं स्यात् ॥ 

ननु जगतो मिथ्यात्वं न मिथ्या, यतो जगतस्सत्यत्वं भवेत् । किन्तु सत्यमेवेति चेत्, एवं तर्हि ब्रह्म सद्वितीयं स्यात् । तस्य ब्रह्मस्वरूपरूपत्वाङ्गीकारात्, न ब्रह्मव्यतिरिक्तसत्यसिद्धिरित्याशङ्कय निराकरोति- **तत्** = साध्यभूतं मिथ्यात्वम् ब्रह्मस्वरूपं चेत्, तथा च नाद्वैतहानिरिति चेत्, **भुवनम्** = जगत्सर्वम् **संब्रह्मकम्** = **ब्रह्मविशिष्टम्** =ब्रह्मान्तर्यामिकम् स्यात् । मिथ्यात्वस्य **जगन्निष्ठस्य** = जगतो धर्मभूतस्य ब्रह्मरूपत्वात्, जगदेव ब्रह्मविशिष्टं स्यात् । हन्त! इति हर्षे, अस्मदिष्टसिद्धेः । अनुकम्पायां वा, 'भक्ष्याशया हि मञ्जूषां दष्ट्वाखुस्तेन भक्षितः' इति न्यायेन जगदपलापाय प्रवृत्तस्य ते तद्विरुद्धार्थलाभात् । किञ्च दृश्यत्वहेतुः विरुद्धो वा स्यात् ॥ 

यद्यस्त्यास्था तु जल्पे वा वितण्डायां महामते ! । अधीष्व सर्वार्थसिद्धिमथवा शतदूषणीम् ॥ यक्षानुरूपो बलिरिति न्यायेनाचार्यतल्लजैः । शातितश्शतदूषण्यां वैतण्डिकशिरोमणिः । माधवाद्यैर्निरस्तं तं वैतण्डिकशिरोमणिम् । स्वरक्षकं मन्यमानाश्शाङ्करा हन्त वञ्चिताः ॥ गतः कालो वृथा शब्दविस्तरस्येति बुद्ध्यताम् । तपः स्वध्यायनिरता जयन्तु भुवि पण्डिताः ॥ ४९ ॥
</details>
