+++
title = "068 देहादिर्देवतानां हविरनुभवनम्"

+++
<details><summary>मूलम्</summary>

देहादिर्देवतानां हविरनुभवनं सन्निधेर्योगपद्यं प्रीतिर्दानं फलस्याप्यसदिति कथयन्त्यर्धलोकायतस्थाः ।  
तत्राध्यक्षादिदूरस्वमहिमसदृशाशेषवैशिष्ट्यमासां तत्तद्विध्यर्थवादप्रभृतिभिरविदुस्तत्परैरेव शिष्टाः ॥ ६८ ॥
</details>

<details><summary>सर्वाङ्कषटीका - ६८</summary>

प्रसङ्गाद्देवतानां विग्रहादिविषयेऽवश्यवक्तव्यं किञ्चिदाह - देहादिरित्यादि । **देवतानाम्** = अग्नीन्द्रादीनाम् देवतानाम् **देहादिः** =देहेन्द्रियादिः, **हविरनुभवनम्** = हविषां स्वीकरणम् सन्निधेः **यैगपद्यम्** = तत्तत्कर्मसु नानादेशानुष्ठीयमानेषु **युगपत्सन्निधानम्प्रीतिः** = तादृशहोमादिजन्यः सन्तोषविशेषः फलस्य दानमपि तत्त- त्कर्मणां फलप्रदानं च **असत्** = नास्ति इति **अर्धलोकायतस्थाः** = **अर्धनास्तिकाः** = उत्तरकाण्डाप्रामाण्यवादिनः पूर्वमीमांसकाः कथयन्ति । पूर्वकाण्डाप्रामाण्यमुत्तरकाण्डमात्रप्रामाण्यञ्च वदन्तो राहुमीमांसकाः यथाऽर्धनास्तिकाः, 







500 

तत्राध्यक्षादिदूरस्वमहिमसदृशाशेषवैशिष्ट्यमासां 

तत्तद्विध्यर्थवादप्रभृतिभिरविदुः तत्परैरेव शिष्टाः ॥68॥ 

तथैवोत्तरकाण्डाप्रामाण्यं पूर्वकाण्डमात्रप्रामाण्यवादिनः कबन्धमीमांसका अपि अर्धनास्तिका इत्याचार्याणामाशयः । अत एव च सर्वस्याप्यविशेषेण प्रामाण्यवादिन एतत्सिद्धान्तिन एव पूर्णास्तिका इत्यपि कैमुतिकसिद्धम् ॥ 

पूर्वमीमांसकानामयमाशयः - अग्नीन्द्रादीनां देवतानां यदि शरीरं स्यात्, तत् किमभौतिकम्, उत भौतिकम्? नाद्यः, आत्मातिरिक्तस्य प्राकृतत्वात् तत्रत्यानां कर्माधीनत्वाङ्गीकाराच्च । द्वितीये तेषां नश्वरत्वावश्यंभावात् ; तेषां नाशे, तदनन्तरं का गतिः ? न चान्यः कश्चनागच्छतीति वाच्यम्, तस्य पूर्वमसत्त्वेन, पूर्वमनुष्ठितकर्मणास्य नूतनस्य प्रसन्नत्वासंभवेन फलस्याप्यसंभवप्रसङ्गात् । न च परमात्मनो नियोगात्सर्वं सङ्गच्छेत, राज्ञाधिकारस्थाननियोगवदिति वाच्यम्; तादृशस्येश्वरस्य पूर्वमीमांसकैरनङ्गीकारात् । न च तावता ते नास्तिकाः, अनुपदमेवास्तिकनास्तिकपदार्थस्य प्रदर्शितत्वात् । अतः कर्मणामेव फलप्रदत्व- मावश्यकम् । किञ्च अग्निहोत्रादीनां स्वर्गस्य चैव हि कार्यकारणभावः श्रुतिसिद्धः । मध्ये देवतानां निवेशे स्वर्गो न यागफलं स्यात् । अतो देवता अपि यज्ञशेषतयैव प्राप्तप्राणाः, न तु स्वतन्त्राः । अत एवाग्न्यादिशब्द एव देवता । तदतिरिक्तत्वेऽन्येनापि नाम्ना होमानुष्ठानाद्यापत्तिरिति सर्वं संकीर्णमयं स्यात् । एवं विग्रहाभावादेव हविर्भुक्त्वं तेषां नास्ति । अत एव वैदिकदृष्ट्या परिदृश्यमानोऽग्निरेव हविर्भुक् । किञ्च देवतानां सशरीरत्वे युगपदनेकदेशेष्वेककालावच्छेदेनानुष्ठीयमानेषु यज्ञेषु एकेन शरीरेण युगपत्सान्निध्या- संभवः । न चानेकशरीरपरिग्रहेण तत्संभवः; सर्वेषां तादृशशक्तिसत्त्वे प्रमाणाभावात् । यज्ञविधिनैव तत्कल्पने आत्माश्रयादिदोषप्रसङ्गः । पूर्वोक्तरीत्यान्यथासिद्धेश्च । ईश्वरस्य सर्वनियामकत्वात् सर्वशक्तत्वाच्च सर्वनिर्वाहे, ‘तद्धेतोरेव’ इत्यादिन्यायेन देवतान्तराणामनवकाशप्रसङ्गश्च । अत एव देवताप्रीतेः, तन्मूलकफलव्यवस्थायाश्च नावकाशः । एतत्सर्वमभिप्रेत्योक्तम्- 'विग्रहो हविरादानं युगपत्कर्मसन्निधिः । प्रीतिः फलप्रदानं च देवतानां न विद्यते ॥' (श्लो. वा.) इति । अतश्च 'वज्रहस्तः पुरन्दरः' इत्यादयः केवलार्थवादरूपाः, न स्वार्थे तात्पर्यवन्तः । न चेश्वरस्यैवाभावे उपनिषदां का गतिरिति चेत्, अनेककल्पकालं कर्मानुष्ठानफलभूतदेव- योनिरूपः, भोगभूमिगतः आत्मविशेष एव सः । स्वर्गादयोऽपि अतिशयितभोगभूमयः एव ॥ 

नन्वीश्वराभावे जगत्सृष्ट्यादिकर्ता क इति चेत्, न कोऽपि जगत अनादित्वात्, महाप्रलया भावात् । अवान्तरसृष्टिप्रलयादिकं तु जीवेन चतुर्मुखेनैव निर्वाह्यते । नन्ववान्तरप्रलयपदमेव महाप्रलयसद्भाव- मावेदयतीति चेत्, महत्त्वादीनां सापेक्षत्वेन, भवत्संमतावान्तरप्रलयस्यैव महाप्रलयरूपत्वात्, भवद्दृष्ट्यैव 'अवान्तर' पदप्रयोगात् । अतो देवानां विग्रहादिर्नास्ति ॥ 

Straf 



सिद्धान्तमाह – तत्रेत्यादि । **तत्र** = एवं प्राप्ते, **शिष्टाः** = वेदनिष्ठाः महात्मानः महर्षयः **आसां** = देवतानाम् **अध्यक्षादिदूराणि** = **प्रत्यक्षानुमानातीतानि** = अतीन्द्रियाणि यानि स्वमहिमानि तत्सदृशम् **अशेषम्** = समस्तमपि वैशिष्ट्यम् **तत्परैः** = तत्तत्स्वार्थे तात्पर्यवद्भिः **तत्तद्विध्यर्थवादप्रभृतिभिरेव** = 

501 

[अवतारतत्त्वविवरणम् ] 



214. 

साधुत्राणादिहेतोः तदुचितसमये विग्रहांशैः स्वकीयैः 

स्वेच्छातः सत्यरूपो विभुरवतरति स्वान् गुणौघाननुज्झन् । व्यूहे संकर्षणादौ गुणनियतिरभिव्यक्तिवैषम्यमात्रात् 

वृद्धिह्रासाद्यभावात् स हि भवति सदा पूर्णषाड्गुण्यशाली ॥69॥ 

तत्तद्देवताप्रतिपादकैः ‘इन्द्राय राज्ञे', 'अग्नयेऽष्टाकपालम्' 'वायव्यं श्वेतमालभेत' इत्यादिविधिभिः, 'वायुर्वै क्षेपिष्ठा देवता' इत्यादिभिः अर्थवादैः, आदिपदग्रायैः 'ह्वयाम्यग्नि प्रथमं स्वस्तये ह्वयामि देव सवितारम्' इत्यादिभिर्मन्त्रैरेव च **अविदुः** = अन्वगच्छन् । अतीन्द्रियविषये वैदिकानां वेद एव परमं चक्षुः । अतो देवानामतिशयितविलक्षणशक्तिमत्त्वादिकमपि तत एव सिद्धं तथैवाङ्गीकार्यम् । 'प्रभृति' पदेन गीतादीनामपि ग्रहणम् । 'सह यज्ञैः प्रजाः सृष्ट्वा पुरोवाच प्रजापतिः । अनेन प्रसविष्यध्वमेष वोऽस्त्विष्ट- कामधुक् ॥' देवान् भावयतानेन ते देवा भावयन्तु वः । परस्परं भावयन्तः श्रेयः परमवाप्स्यथ ॥' (गी. 3- 1-11 ) इत्यादिभगवद्वचनैर्देवानां फलप्रदत्वादिकं स्पष्टमुक्तम् । वस्तुतस्तु- 

देवतानां रहस्यं तु गहनं परमं मतम् । अध्यात्मज्ञाननिष्ठानामपि वक्तुं न शक्यते ॥ 

आध्यात्मं स्यात्स्वविषयम्, अधिदेवं तु सृष्टिगम् । विज्ञानं दुर्लभं ज्ञानात्, ज्ञात्वा त्याज्या विचारणा ॥ श्रद्धैव पोषणीया स्यात्स्वात्मनो हितमीप्सता । दुर्लभा सा च सत्सङ्गादन्यत्राहुर्मनीषिणः ॥ ६८ ॥
</details>
