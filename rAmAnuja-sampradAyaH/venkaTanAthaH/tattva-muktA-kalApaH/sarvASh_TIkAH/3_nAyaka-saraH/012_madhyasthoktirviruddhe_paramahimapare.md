+++
title = "012 मध्यस्थोक्तिर्विरुद्धे परमहिमपरे"

+++
<details><summary>मूलम्</summary>

मध्यस्थोक्तिर्विरुद्धे परमहिमपरे तत्र तत्रैतदुक्तिर्वृत्तान्तास्ते विचित्राः स्वमतमभिहितं देवतातत्त्वविद्भिः ।  
वैषम्यं शिल्पशास्त्रप्रभृतिषु विविधं वैदिकस्वीकृतत्वं प्रज्ञासंस्कारभाजां भवति भगवति स्वप्रधाने प्रमाणम् ॥ १२ ॥
</details>

<details><summary>सर्वाङ्कषटीका - १२</summary>

157. 

378 

[विष्णुपारम्यविरुद्धवचनसमन्वयः ] 

मध्यस्थोक्तिर्विरुद्धे परमहिमपरे तत्रतत्रैतदुक्तिः 

वृत्तान्तास्ते विचित्राः स्वमतमभिहितं देवतातत्त्वविद्भिः । वैषम्यं शिल्पशास्त्रप्रभृतिषु विविधं वैदिकस्वीकृतत्वं 

प्रज्ञासंस्कारभाजां भवति भगवति स्वप्रधाने प्रमाणम् ॥12॥ 

शैववैष्णववादस्यैवमतिगहनत्वेऽपि, इतोऽपि जिज्ञासूनां कृते किञ्चिदिव मार्गं दिदर्शयिषुर्वक्ति- मध्यस्थोक्तिरित्यादि । परस्परं विरुद्धे विषये अपक्षपातिनः मध्यस्थस्य **उक्तिः** = वचनम् प्रमाणं भवति इत्यन्वयः । अधिकारिभेदादिकं मत्वा अष्टादशपुराणानि कृतवान् किल व्यासः । अथापि सः 'आलोड्य सर्वशास्त्राणि विचार्य च पुनः पुनः । इदमेकं सुनिष्पन्नं ध्येयो नारायणस्सदा ॥' इति खलु स्वनिर्णयं प्रकट- यति । इदं हि वचनं श्रीशंकराचार्यैः सहस्रनामभाष्यपीठिकायामुदाहारि । अतो मध्यस्थस्य शैववैष्णव- पुराणकर्तुः व्यासस्य ब्रह्मर्षेः वचनेन नारायणस्यैव सदा ध्येयत्वमङ्गीकर्तव्यम् । एवम् – **परमहिमपरे** = परस्य शिवस्य महिम्नः प्रतिपादनायैव रचितेषु स्कान्दादिपुराणेषु तत्र तत्र मध्ये तत्तत्प्रकरणविशेषे एतदुक्तिः विष्णुपारम्यप्रतिपादकवचनं दृश्यते । 'श्रीराम राम रामेति रमे रामे मनोरमे । ' इति ईश्वरेणैवोक्तं रामनाम - माहात्म्यवचनं शैवे स्कान्दपुराणे श्रूयते । **ते** = तत्तादृशाः विष्णुपारम्यपराः विचित्राः अद्भुताः वृत्तान्ताः विष्णुपारम्ये प्रमाणं भवन्ति ॥ 



**देवतातत्त्वविद्भिः** = पराशरादिभिः **स्वमतम्** = स्वीयमतम् **अभिहितम्** = स्पष्टमेवाभिहितम् । 'आलोड्य सर्वशास्त्राणि' इत्यादि वचनमनुपदमुक्तम् । एवम् 'सत्यं सत्यं पुनस्सत्यमुद्धृत्य भुजमुच्यते । वेदाच्छास्त्रं परं नास्ति न दैवं केशवात्परम् ॥' इति पाराशर्यवचनम् । एवं शिल्पशास्त्रप्रभृतिषु, वैषम्यं प्रमाणं भवति । तत्र हि देवालयविमानान्यधिकृत्य सात्त्विकराजसतामसभेदेनोत्तममध्यमाधमविभागं प्रदर्शय 'हरिर्विधाता हर आदिदेवाः' इति विष्णोर्विमानस्योत्तमत्वमुक्तम् । प्रभृतिशब्देन 'हरिं हरीतकीं चैव न कदापि च विस्मरेत्' इत्यायुर्वेदः, ‘तदेव लग्नं सुदिनं तदेव ताराबलं चन्द्रबलं तदेव । विद्याबलं योगबलं तदेव विष्णो यदा तेऽयुगं स्मरामि ॥' इति ज्योतिश्शास्त्रं च ग्राह्यम् । एवम् - विविधं **वैदिकस्वीकृतत्वम्** = बोधायनादिभिर्वैदिकैः सालग्रामपूजायाः प्राशस्त्यकथनेनोत्तमत्वेन स्वीकृतत्वमपि प्रमाणं भवति । एवमिदं सर्वं प्रज्ञासंस्कारभाजां नराणां **स्वप्रधाने** = अन्यस्य तदीश्वरस्याभावात्, 'आत्मेश्वरम्' इति प्रतिपादिते भगवति षड्गुणपरिपूर्णे विष्णौ प्रमाणं भवति । परत्वनिर्णये इति शेषः ॥ 

यथा महाभारते - पाशुपतास्त्रप्राप्तये श्रीकृष्णेन प्रेरितोऽर्जुनः पाशुपतव्रतमन्वतिष्ठत् । कस्मिंश्चिद्दिने कृष्णार्जुनौ सायं पर्यन्तं वने विहरन्तावास्ताम् । सूर्यास्तसमयो सन्निहितोऽभूत् । तदानीमर्जुनेन स्मृतं तद्दिने कर्तव्यं शिवपूजनम् । गृहं प्रत्यागत्य पूजनायावकाशो नासीत् । व्रतभङ्गाद्भीतोऽर्जुनः 'कृष्ण ! किं कर्तव्यमद्य? व्रतभङ्गः खलु भवेत्' इति व्याकुलोऽपृच्छत् । तदा श्रीकृष्णः 'न भेतव्यम् । शिवाय समर्पणीयं 

379 



अत्रैव लभ्यं पत्रपुष्पादिकं संपाद्य मामेवाद्य पूजय । ते व्रतभङ्गो न भविष्यति' इत्यवदत् । अर्जुनोऽपि श्रीकृष्णवचनप्रामाण्यात्तथैव कर्तुमारेभे । परन्तु 'कृष्णपूजनं शिवपूजनं कथं भवेत्' इति मनसि चिन्तयन्नासीत्। तन्मनस्समाधानाय श्रीकृष्णस्तस्मै दिव्यं किञ्चिद्रूपं दर्शयामास । श्रीकृष्णस्य पादयोरर्ण्यमाणपत्रपुष्पादिकं शिवस्य शिरसि पतमानं साक्षादपश्यदर्जुनः । तेन च स निश्चिन्तो बभूव । अयं वृत्तान्तः शठकोपसूरिभिः ‘तीर्थनुलगळन्द' इत्यस्यां गाथायाम् (2-8-6) अवर्णि। एतादृशविचित्रवृत्तान्ताः अत्र प्रमाणानि भवन्ति ॥ 

ननु भोः किमेवं प्रतारयसि ? एतत्तुल्या वृत्तान्ताः शैवपुराणेष्वपि शिवपारम्यपराः बहुधा दृश्यन्ते । कदाचिद्विष्णुः शिवं भगवन्तं सहस्रकमलैः पूजयितुं कृतसंकल्पः, तावन्ति कमलानि संपाद्यार्च- यन्नासीत् । तदीयां भक्ति परीक्षिषुः शिवः तेषु कमलेषु एकं स्वमाययापाहरत् । अन्ते एकस्य कमलस्य न्यूनतायां जातायां विष्णुः स्वचक्षुरेवोत्पाट्य शिवस्य पादयोरर्पयामास । तेन प्रसन्नश्शिवः तस्मै सुन्दरं नयनं दत्त्वा 'अद्य प्रभृति त्वम् 'पुण्डरीकाक्ष' नाम्ना सर्वैर्मानयितव्यो भविष्यसि' इति वरं ददाविति कथा वर्ण्यते । एवं - 'सत्यं सत्यं पुनः सत्यमुद्धृत्य भुजमुच्यते । वेदाच्छास्त्रं परं नास्ति न दैवं केशवात्परम् ॥' इत्येवं भुजमुद्धृत्योद्घोषितवतो व्यासस्य भुजस्तथैव स्तम्भितोऽभूदिति, स भुजः वीरभद्रेणाच्छेदीत्यपि काशीखण्डेऽ- वर्णीति न जानाति भवान्? जानामि भोः ! परन्तु - प्रदर्शितमेव समाधानम् 'मध्यस्थोक्तिर्विरुद्धे' इत्यादि । अत इयं कथा 'न हि निन्दा' न्यायेन तत्तदुपासकानां श्रद्धातिशयार्थमिति योजनीया । किञ्च गजेन्द्रोपाख्यानबाणा सुरवृत्तान्तादयः स्मर्यन्ताम् । अत्र यद्वक्तव्यम्, तत् पूर्वमेव ( श्लो. 5) सुविशदमुक्तं न विस्मर्तव्यमायुष्मता ॥ 

किमत्र बहुनोक्तेन शैववैष्णवनिर्णये । नूनं वैज्ञानिकी दृष्टिरेकैवात्र सदुत्तरम् ॥ 

अथवा वीक्ष्यतामार्षं श्रीमद्भागवतं महत् । शुकस्य वचनं व्यक्तं सृष्टिविज्ञानमूलकम् ॥ 

परीक्षिदुवाच – (7-1-1) 

समः प्रियः सुहृद्ब्रह्मन् भूतानां भगवान् स्वयम् । इन्द्रस्यार्थे कथं दैत्यानवधीत् विषमो यथा ॥ न ह्यस्यार्थस्सुरगणैः साक्षान्निःश्रेयसात्मनः । नैवासुरेभ्यो विद्वेषो नोद्वेगश्चागुणस्य हि ॥ 

इति नस्सुमहाभाग नारायणगुणान् प्रति । संशयस्सुमहान् जातस्तद्भवांश्छेत्तुमर्हसि ॥ 

श्रीशुक उवाच- 

साधु पृष्टं महाराज हरेश्चरितमद्भुतम् । यद्भागवतमाहात्म्यं भगवद्भक्तिवर्धनम् ॥ गीयते परमं पुण्यं ऋषिभिर्नारदादिभिः । नत्वा कृष्णाय मुनये कथयिष्ये हरेः कथाम् ॥ निर्गुणोऽपि ह्यजोऽव्यक्तः भगवान् प्रकृतेः परः । स्वमायागुणमाविश्य बाध्यबाधकतां गतः ॥ सत्त्वं रजस्तम इति प्रकृतेर्नात्मनो गुणाः । न तेषां युगपद्राजन् ह्रास उल्लास एव वा ॥ जयकाले तु सत्त्वस्य देवर्षीन् रजसोऽसुरान् । तमसो यक्षरक्षांसि तत्कालानुगुणोऽभजत् । ज्योतिरादिरिवाभाति सङ्घातान्न विविच्यते । विदन्त्यात्मानमात्मस्थं मथित्वा कवयोऽन्ततः ॥ 

यदा सिसृक्षुःपुर आत्मनः परो रजस्सृजत्येष पृथक् स्वमायया । सत्त्वं विचित्रासु रिरंसुरीश्वरः शयिष्यमाणस्तम ईरयत्यसौ । 



158. 

380 

महेश्वरादिपदानां विष्णौ समन्वयः ] 

इन्द्रेशानाद्यभिख्या स्वयमिह महदाद्युक्तिभिर्वा विशिष्टा 

तत्तत्पारम्यमानं न भवति बलवद्धर्मिमानोपरोधात् । नो चेत्स्यान्नैक ईशो न भवति यदि वा कश्चिदन्योन्यबाधा- 

लोकेऽप्यन्वर्थभावं न हि दधति महावृक्षमुख्याः समाख्याः ॥13॥ 

य एष राजन्नपि काल ईशिता सत्त्वं सुरानीकमिवैधयत्यतः । तत्प्रत्यनीकानसुरान् सुरप्रियः रजस्तमस्कान् प्रमिणोत्युरुश्रवाः ॥ 

इत्यलमनया पामरजनप्रियया गतानुगतिकक्रमेणागतयाऽवैज्ञानिकया चर्चया ॥ 

ननु भोः! सर्वं पौराणिकं जातम् ? वत्स ! भागवतं न पुराणम् । हयग्रीवब्रह्मविद्या सा । हयग्रीवो हि ज्ञानविज्ञानमूर्तिः । पारमहंसी संहितेत्यप्यस्य नामान्तरमित्यादि पर्याप्तं तन्महत्वे । सकलशास्त्रार्थगर्भम्, वैदिकमार्गे विद्यमानानां सर्वसमस्यानां परिहारायैवावतीर्णमिदमित्यादि तदध्ययनेनैव ज्ञायेत ॥ 

अस्ति भागवतग्रन्थविषये त्वद्भुतं रहः । समये सप्रमाणं तत्प्रकटीक्रियतेऽखिलम् ॥ १२ ॥
</details>
