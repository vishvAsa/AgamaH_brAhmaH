+++
title = "056 दोषोत्थत्वाविशेषे न"

+++
<details><summary>मूलम्</summary>

दोषोत्थत्वाविशेषे न हि भवति परं पूर्वबाधप्रगल्भं दोषज्ञानं तु माभूदविदुषि पुरुषे वस्तुतस्त्वन्यथा तत् ।  
निर्दोषत्वाभिमन्तृस्वसमयिमतिभिः किं न मिथ्याकृतान्ताः प्रा(बल्यं)गल्भ्यं चेन्निषेधः पर इति मुखरं तुर्यबौद्धस्य तूर्यम् ॥ ५६ ॥
</details>

<details><summary>सर्वाङ्कषटीका - ५६</summary>

T 

यद्यपि दोषमूलत्वं सर्वेषामपि प्रमाणानां समम्, अथापि श्रुत्या भेदस्य मिथ्यात्वं सिद्ध्यत्येव । यथा 'भूतले घटो नास्ति' इत्यत्र 'भूतले घटोऽस्ति' इत्येतावानंशः नञः शेषभूतः, न स्वार्थे तात्पर्यवान् । विधिनिषेधयोर्मध्ये निषेधस्य प्रतियोगिसमर्पणरूपत्वं विधेः सर्वसंमतम् । तथैव भेदवाक्यानामभेदशेषभूतत्वेन स्वार्थे न तात्पर्यमित्यभेदसिद्ध्या भेदप्रपञ्चस्य निवृत्तिः सिद्धैवेति शङ्कां निराकरोति - दोषोत्थत्वेत्यादिना । **दोषोत्थत्वाविशेषे** = प्रत्यक्षानुमानागमानां त्रयाणामपि आविद्यत्वेन दोषमूलत्वस्य साम्येऽपि **परम्** = निषेधबोधकं परं शास्त्रम् **पूर्वबाधप्रगल्भम्** = पूर्वस्य भेदसमर्पकस्य प्रत्यक्षादेः बाधे समर्थम् भवत्येव, परत्वादेवेति न हि 



482 

निर्दोषत्वाभिमन्तृस्वसमयिमतिभिः किं न मिथ्या कृतान्ताः ? 

प्राबल्यं चेन्निषेधः पर इति, मुखरं तुर्यबौद्धस्य तूर्यम् ॥56॥ 

भवति । कुतः ? न हि परत्वमात्रं प्रतिबन्धकत्वप्रयोजकम् । अप्रामाण्यज्ञानानास्कन्दितस्यैव ज्ञानस्य प्रतिबन्ध- कत्वात् । अनन्तरकालिके निषेधकप्रमाणे दोषजन्यत्वनिश्चये सति प्रतिबन्धकत्वासंभवादिति भावः । प्रसिद्धोऽयमंशस्सर्वतीर्थकाराणामिति सूचनाय ' हि 'शब्दः । तथा च भेदवाक्यानामभेदवाक्यानाञ्च दोषमूलकत्व- ज्ञाने समाने सति परत्वमात्रादभेदवाक्यानां प्रतिबन्धकत्वं न संभवतीति भावः ॥ 

ननु सत्यपि सर्वेषां दोषमूलत्वे समाने, उत्तरज्ञाने दोषमूलत्वस्याज्ञाने प्रतिबन्धकत्वं स्यादेव; अप्रामाण्यज्ञानानास्कन्दितस्यैव प्रतिबन्धकत्वादिति चेत्तत्राह - दोषज्ञानमित्यादि । अविदुषि **तु** = अज्ञानिनि **पुरुषे** = सांसारिकजीवे तु **दोषज्ञानम्** = परस्मिन् ज्ञाने दोषमूलत्वज्ञानम् मा भूत्, ज्ञानिनि तु तदवश्यंभावि किल । जगतो मिथ्यात्वं हि ज्ञानिदृष्ट्यैव वक्तव्यम् । स तु सर्वं मिथ्येति जानात्येव । एवं सति तस्य परस्मिन् ज्ञानेऽपि दोषोत्थत्वनिश्चयात्, तेन ज्ञानेन प्रपञ्चबाधः कथं भवेत् ? 

ननु उत्तरस्मिन् ज्ञाने भ्रमत्वनिर्णयो ब्रह्मापरोक्ष्यानन्तरमेव संभवी । ततः पूर्वं भ्रमत्वनिर्णयाभावाद- प्रामाण्यज्ञानानास्कन्दितत्वस्य सत्त्वेन प्रपञ्चभ्रमनिर्वतनक्षमत्वं भ्रमात्मकस्याप्युत्तरज्ञानस्य भवत्येवेति चेत्, तत्राह - वस्तुत इत्यादि । **वस्तुतस्तु** = वस्तुस्वरूपदृष्ट्या तु **तत्** = उत्तरज्ञानमपि **अन्यथा** = मिथ्यैव किल ! वस्तुतः गुरूपदेशात् ब्रह्मव्यतिरिक्तमिथ्यात्वज्ञानं पूर्वमपि वर्तत एव । गुरूपदिष्टत्वादेव नाप्यप्रामाण्य- संशयः । अतश्च ज्ञान्यपेक्षयाऽज्ञानिन एव वरम् । यतस्ते स्वकक्ष्यायां प्रामाणिकाः । ज्ञानिनां तु प्रत्यक्षवत् शास्त्रमपि मिथ्येति ज्ञानवत्त्वात् उभयभ्रष्टा एव भवेयुः ॥ 



नन्वथापि वैदिकानां वेदवाक्येष्वभिमानातिशयादेव वेदवाक्यजन्यज्ञाने प्रामाण्यातिशयाज्जगद्भ्रम- बाधोपपत्तिरित्याशङ्क्य समाधत्ते - निर्दोषत्वेत्यादि । **निर्दोषत्वाभिमन्तारः** = 'ममैव मतं निर्दुष्टम्' इति अभिमन्तारः – अभिमानवन्तः, अभिमानपदेन तस्यावास्तविकत्वमुच्यते, ये स्वसमयिनः तत्तत्सिद्धान्तिनः, तेषां **मतिभिः** = ज्ञानैः मिथ्याभूतैः **कृतान्ताः** = तेषां तेषां सिद्धान्ताः मिथ्याः न किं भवेयुः ? भवेयुरेव । तत्तदभिमानमात्रेण विषयो मिथ्या न भवेत् किम्? यदि न भवेत्, तर्हि लोके न किञ्चिदपि प्रतितिष्ठेत् । अतश्च उत्तरज्ञानेऽप्रमात्वज्ञानाभावे तस्य पूर्वज्ञानप्रतिबन्धकत्वं भवेत् कामम् । तत्तु केवलं वैयक्तिकम् । तावता वस्तुतः स्वरूपमेवान्यथा भवेत् किम् । यदि भवेत्, तर्हि लुब्धस्य काकणिकायां सुवर्णत्वभ्रान्त्या काकणिका सुवर्णं भवेत् । अतो भवत्संमतशास्त्रेण प्रत्यक्षबाधनं दुस्साधम् ॥ 

नन्वेवमपि विध्यपेक्षया निषेधस्योत्तरत्वेन प्राबल्यात्, उत्तरेण शास्त्रजन्यज्ञानेन पूर्वतनं प्रत्यक्षं बाध्यत एवेत्याशङ्क्य समाधत्ते - प्राबल्यमित्यादि । **निषेधः** = अभावः **परः** = भावापेक्षया अनन्तरकालिकः, भावनिषेधरूपत्वादभावस्य इति इति हेतोः प्राबल्यं **चेत्** = 'प्रत्यक्षं विधिरूपम्, शास्त्रं अप्रामाण्य- ज्ञानानास्कन्दितत्वमात्रेण तु निषेधरूपम्' इत्येतावन्मात्रात् शास्त्रं प्रबलम्, प्रत्यक्षं तु दुर्बलमिति यदि, तर्हि 

483 



202. 

[अपच्छेदाधिकरणविमर्शः ] 

निर्दोषं यच्च शास्त्रं तदपि बहुविधं बोधयत्येव भेदं 

वाक्ये तत्त्वोपदेशप्रकरणपठिते नान्यपर्यं प्रतीमः । 

**तुर्यबौद्धस्य** = माध्यमिकस्यैव **तूर्यम्** = **तूर्यवाद्यम्** = जयकाहळः **मुखरम्** = शब्दायमानं भवेत् । उभयोरपि भ्रमत्वेऽपि, उत्तरत्वमात्रात् द्वितीयं यदि बाधकं भवेत्, तदा सर्वापलापवादिनो माध्यमिकस्य वचनमेव वेदापेक्षयाऽपि प्रबलं भवेत्सर्वनिषेधरूपत्वादिति शास्त्रेण ब्रह्मणः सिद्धिरपि न स्यात् । अतः परत्वमात्रं न बाधकत्वप्रयोजकमिति शास्त्रेण प्रत्यक्षबाधोऽपि दुस्साधः ॥ 

वस्तुतस्तु अभेदः यथा भेदनिषेधरूपः, तथा भेदोऽपि अभेदनिषेधरूपः । विरुद्धयोः रूपयो : परस्परनिषेधरूपतायाः अनिवार्यत्वात् । यथा तमः प्रकाशयोः । तमः प्रकाशाभावरूपः । प्रकाशश्च तमोऽभावरूपः । यद्यपि पदद्वयेऽपि नञ् नास्ति, अथापि तदर्थयोः परस्परनिषेधरूपत्वमनिवार्यम् । तद्वदेव भेदपदे नञः अभावेऽपि, भेदः अभेदनिषेधरूपः । अभेदश्च भेदनिषेधरूपः । 'अद्वैतं परमार्थो हि द्वैतं तद्भेद उच्यते' (मां.का.3-18) इति हि तेषां मूलशासनम् । ततश्च भेदवाक्यान्येव निषेधवाक्यानि, अभेदवाक्यान्येव प्रतियोगिसमर्पकाणि कुतो न स्युः । सृष्टिप्रलयौ हि चक्रवत् परिवर्तेते । 'तद्धेदं तर्ह्यव्याकृतमासीत् तन्नामरूपाभ्यां व्याक्रियत' इत्यादिना एकस्य बहुभावः सृष्टिः । बहूनां एकीभाव एव प्रलयः । 'एकमेव ' ‘बहु स्याम्' इति पदाभ्यामयमर्थः स्पष्टः । तथा च एकत्वबहुत्वयोः चक्रवत् परिभ्रमतोः इदमेवाद्यं इदमेवानन्तरमिति निर्णयाभावात्, कस्य सत्यत्वं कस्य वा मिथ्यात्वं इति विनिगमकासंभवात्, अस्तु उभयोरपि सत्यत्वम् । मास्तु वोभयोरपि सत्यत्वम् । अनयोर्मध्ये उभयोस्सत्यत्वमेव वरम्, अन्यथा शून्यवादापत्तेः ॥ ५६ ॥
</details>
