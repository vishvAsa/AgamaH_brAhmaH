+++
title = "060 त्वन्निष्ठासिद्ध्यसिद्ध्योः परमतनियतिस्सिद्धिमेवाधिरूढा"

+++
<details><summary>मूलम्</summary>

त्वन्निष्ठासिद्ध्यसिद्ध्योः परमतनियतिस्सिद्धिमेवाधिरूढा वेदस्यामानतायां त्वदभिमतहतिर्मानतायां च तद्वत् ।  
साध्याऽसाध्याऽपि मुक्तिस्त्वदुपगमहता तत्समं चान्यदित्थं रक्षोभ्यः प्रेषितोऽयं रघुपतिविशिखो राहुमीमांसकेभ्यः ॥ ६० ॥
</details>

<details><summary>सर्वाङ्कषटीका - ६०</summary>

1 

केवलवैतण्डिकाय खण्डनकारायान्तिमं ब्रह्मास्त्रं प्रयुङ्गे - त्वन्निष्ठेत्यादि । त्वदीया या **निष्ठा** = सिद्धान्तः, तस्याः **सिद्ध्यसिद्ध्योः** = सिद्धौ वा, असिद्धौ वा **परमतनियतिरेव** = परसंमता नियतिः, व्यवस्थैव सिद्धिम् अधिरूढा भवेत् ॥ 

अयमर्थः - सर्वमनिर्वचनीयम् । अतो न किञ्चिद्वक्तव्यम्, इति किल भवतां सिद्धान्तः । तत्र पृच्छामः - भवात्सिद्धान्तः सिद्धः, उतासिद्धः ? असिद्धत्वे, अनिर्वचनीयत्वस्यासिद्ध्या, इतरेषामेव सिद्धान्तः सिद्धो भवेत् । सिद्धत्वे, किं प्रमाणतः, उताप्रमाणतः ? अप्रमाणतस्सिद्धत्वे, त्वद्दृष्ट्यैव त्वन्मतमप्रामाणिकं भवेत् ? प्रमाणतस्सिद्धत्वे, जगति सर्वं व्यावहारिकमात्रम्, इति वदतस्तव परमतान्यपि तथैव सिद्धान्येव, तेषामपि व्यावहारिकत्वात् । अतः परमतनिराकरणं न भवत्येव ॥ 

एवम् वेदाः प्रमाणम्, न वा? वेदस्य **अमानतायाम्** = अप्रमाणत्वे, **त्वदभिमतहतिः** = तथा च ब्रह्मण औपनिषदत्वं कथम्? मानतायाम् च प्रमाणत्वे च, तद्वत् किं तत् सत्यम्, उत मिथ्या । मिथ्यात्वे, 



न तेन वस्तुसिद्धिः । सत्यत्वे, तत् ब्रह्मभिन्नम्, उताभिन्नम् ? आद्येऽद्वैतहानिः । द्वितीये, ब्रह्मणश्शब्दधर्मत्वं स्यात्, सत्यभूतप्रमाणत्वस्य वेदमतत्वात् । द्वेधापि न भवदिष्टसिद्धिः ॥ 

5 

489 

साध्या साध्याऽपि मुक्तिस्त्वदुपगमहता; तत्समं चान्यदित्थं 



रक्षोभ्यः प्रेषितोऽयं रघुपतिविशिखो राहुमीमांसकेभ्यः ॥60॥ 





एवम् – परमपुरुषार्थरूपा मुक्तिरपि साध्या, उत असाध्या ? आद्ये किं भावरूपा, उताभावरूपा ? भावरूपा चेत्, सा किं ब्रह्मस्वरूपा, तदन्या? द्वितीये – **त्वदुपगमहता** = **भवदभ्युपगमविरोधः** =अप- सिद्धान्तः, मुक्तेः ब्रह्मरूपत्वं हि भवत्संमतम् । प्रथमपक्षे, तस्य नित्यसिद्धत्वात् साध्यत्वं कथम् ? अभावरूपत्वे, अभावः सत्यप्रतियोगिकः, उत मिथ्याप्रतियोगिकः ? आद्येऽपसिद्धान्तः, ब्रह्मप्रतियोगिकत्वा- पत्तेः । द्वितीयेऽपुरुषार्थत्वापत्तिः । अन्यदपि तदुक्तं सर्वम् च **तत्समम्** = उक्तरीत्या समानम् । स्वपक्षस्य कस्यचिदप्यनङ्गीकारात्, प्रमाणप्रमेयादिव्यवस्थानां सर्वासामपि मिथ्यात्वात् शून्यवादावतारः ॥ 

एवम् अयं **रघुपतिविशिखः** = रामबाणः, तत्तुल्यः दुष्प्रतिविधेयो वादः **रक्षोभ्यः** = भगवद्वैभवा- पहर्तृभ्यः राहुमीमांसकेभ्यः प्रेषितः, दुस्समाधेयः । सैंहिकेयनामा कश्चिदसुरः देवरूपधरः क्षीरसागरमथन- प्राप्तामृतं यावन्मुखे निक्षिप्तवान्, तावदेव तस्य शिरः विष्णुः स्वचक्रेणाकृन्तदिति कथा पुराणप्रसिद्धा । तदा तच्छिरो राहुरभूत्, कबन्धस्तु केतुरभूत् । एवं मीमांसाशास्त्रं पूर्वोत्तरभागात्मकमेकं समप्रामाण्यवदिति सिद्धान्तः। पूर्वभागमात्रप्रामाण्यवादिनः कबन्धमीमांसकाः पूर्वमीमांसकाः । परैस्तु पूर्वभागोऽप्रमाणम्, उत्तरभागमात्रं प्रमाणमिति स्वीकृतम् । अतस्ते 'राहुमीमांसक' पदेनोपहास्यन्ते । उपनिषदः खलु वेदस्य शिरांसि ॥ 

शतदूषण्याम् – 'अधिकारोऽनुपायत्वान्न वादे शून्यवादिनः' (श्लो. वा.) इति कुमारिलभट्टोक्तन्यायेन, शून्यवादिनो जगन्मिथ्यात्ववादिनश्च स्वपक्षस्य, तत्साधकप्रमाणादेरनङ्गीकारात् वैतण्डिकस्य खण्डनकर्तुः कथायामनधिकार उदघोष्याचार्यैः । परन्तु शतदूषण्या वादग्रन्थत्वात्तथा निर्णयेऽपि, प्रकृतस्य तत्त्वमुक्ताकलापस्य प्रकरणग्रन्थत्वात्, शिष्याणां बोधनार्थं तदूषणं प्रदर्शितं स्थालीपुलाकन्यायेन ॥ 

खण्डनकारः श्रीहर्षः भगवद्रामानुजसमनन्तरकालिकः बौद्धतन्त्रोपज्ञचिन्तामणिमन्त्रसिद्धः शून्यवादपर्यायमनिर्वचनीयतावादं प्रतिष्ठापयन् वैदिकसिद्धान्तं सर्वमपि खण्डयन् वेदानां बौद्धाद्यागमानां च समं प्रामाण्यं मन्वानः केवलहैतुकः स्वपक्षं किञ्चिदप्यप्रदर्शयन् वैतण्डिकत्वप्रथामवाप । श्रीमन्निगमान्तमहागुरुभिः शतदूषण्यां शतधा खण्डितः 'अलं वैदिकत्वकञ्चुकवहनवृथाप्रयासेन' इत्युपहसितश्च । सायणमाधवादिभिरयं परपक्षीयतया संमतः श्रीशङ्कराचार्यपराजितत्वेनैवावर्णि । अथाप्यनन्तरकालिकैरद्वैतित्वेनायं पर्यग्राहि हेतुवाद- कुतूहलिभिः । इदमप्यत्रावधीयताम्- 

बौद्धा विश्लेषयामासुर्नामरूपात्मकं जगत् । विज्ञानमार्गमाश्रित्य वैराग्यस्य प्रसिद्धये ॥ अहमर्थो हि दुःखस्य मूलं सर्वस्य दृश्यते । 'अहमेव न किञ्चिचेत् भयं कस्य भविष्यति ॥ आत्ममोहो महामोहः नैरात्म्यं परमं सुखम् । वासनाकल्पितं सर्वं वस्तुतो नास्ति किञ्चन ॥ 

यथा यथार्थाश्चिन्त्यन्ते विशीर्यन्ते तथा तथा । आत्मापि तादृशो दृष्टः तत्त्वं शून्यं परं मतम् ॥ 

इत्यादि बोधयामासुः सांवृतं सर्वमब्रुवन् । वैराग्यसिद्धये नृणां कल्पेतैतत्परीक्षणम् ॥ 

1 

कान 



206. 

490 

[ नित्यविभूतिसाधनम् ] 

शुद्धस्याशुद्धसृष्टिक्रम इति कथितः; शुद्धसत्त्वे तु तत्त्वे 

स्थानं नित्यं श्रुतं तत् स्मृतमपि कलया तत्र देहाद्यवस्थाः । 

व्यवहारे न चैतत्स्यात्सांकर्यादिप्रसङ्गतः । माया बुद्धिश्च पर्यायावित्यजानन्त एव ते ॥ मायायां पतिता बौद्धाः भस्मासुरकथानयात् । हास्यास्पदमभूत्सर्वं सर्वतत्त्वापलापतः ॥ ज्ञानं तु सुलभं जातु, विज्ञानमतिदुर्लभम् । आत्मतत्त्वं हि गहनं बुद्ध्यतीतं मतं नृणाम् ॥ अतो मायाबलात् बौद्धाः दैवानुग्रहवञ्चिताः । वेदबाह्या बभूवुस्ते नास्तिका गणिताः क्रमात् ॥ आचार्यः पुनरेवैतान् हैतुकैर्वञ्चितान् बहून् । शून्यवादादवारोप्य कर्तुमैच्छत्तु वैदिकान् ॥ शापरूपो भवेच्छिष्यो गुरोरिति मनीषिभिः । हास्येनोक्तं तु तैस्सत्यं कृतं हन्त कलेर्बलात् ॥ ते गच्छन्तो हेतुवादमार्गे तद्वासनाबलात् । हेतुभिः पुनरेवैतान् अकुर्वन् शून्यवादिनः ॥ एतत्तत्त्वं विस्तरशस्समये सप्रमाणकम् । सरहस्यं दर्शयामः केवलं हितकाम्यया ॥ ६० ॥
</details>
