+++
title = "040 शुद्धे ब्रह्मण्यविद्या"

+++
<details><summary>मूलम्</summary>

शुद्धे ब्रह्मण्यविद्या न यदि न घटते तस्य जीवैक्यवादस्तस्मान्निर्दोषतोक्तिर्निरुपधिदशया निर्वहेदित्ययुक्तम् ।  
प्रत्यक्षादिप्रमाणानुगुणबहुविधश्रुत्यबाधेन नेतुं शक्येऽप्यैक्यादिवाक्ये बहुगुणनिधये ब्रह्मणेऽसूयसि त्वम् ॥ ४० ॥
</details>

<details><summary>सर्वाङ्कषटीका - ४०</summary>

गत्यन्तराभावमेवाशङ्क्य चतुर्थं कल्पं समाधत्ते - शुद्ध इत्यादि । शुद्धे ब्रह्मणि सर्वोत्तीर्णेऽ सङ्गोदासीनस्वभावे नित्यशुद्धबुद्धमुक्तस्वरूपे परे ब्रह्मणि **अविद्या** = अविद्याख्योपाधिः यदि **न** = यदि नाङ्गीक्रियते, तर्हि **तस्य** = परब्रह्मणः **जीवैक्यवादः** = 'अयमात्मा ब्रह्म' (बृ.6-4-5 ) 'तत्त्वमसि' (छां. 6- 8-7) ‘अहं ब्रह्मास्मि' (बृ.3-) इत्यादिभिः **जीवेन** = अनन्तदुःखास्पदेन जीवेन सहैक्याभिधानम् न **घटते** = न युज्यते । **तस्मात्** =जीवब्रह्मणोरैक्योपदेशान्यथानुपपत्तेः **निर्दोषतोत्तिः** = 'निरवद्यम्' 'अपहतपाप्मा' इत्यादिभिः सकलदोषरहितत्वोक्तिः **निरुपधिदशया** = अविद्याद्युपाध्युत्तीर्णावस्थया **निर्वहेत्** = संगच्छेत इति अयुक्तम् । यदि ब्रह्म जीवादत्यन्तभिन्नं स्यात्, तर्हि तस्य सावद्यत्वे, निरवद्यत्वे वाऽऽस्माकं का हानिः ? इति वयमपि तूष्णीं तिष्ठेम । जीवब्रह्मणोरभेदस्य स्पष्टमभिधानात् तस्य चौपचारिकत्वासंभवादौपाधिकत्व- मेषितव्यम् । न च को विशेष इति शङ्खयम्, औपचारिकत्वे हि श्रुतार्थस्य बाध एव । औपाधिकत्वे तु अवस्थाभेदादुभयोर्मुख्यत्वमिति विशेषसत्त्वात् । उपाधेस्सत्यत्वे अद्वैतश्रुतिविरोधः । दुःखित्वावस्थायास्सत्यत्वं च स्यादित्युपाधेर्मिथ्यात्वमित्यपि न क्षोदक्षमम् ॥ 



452 

प्रत्यक्षादिप्रमाणानुगुणबहुविधश्रुत्यबाधेन नेतुं 

शक्येऽप्यैक्यादिवाक्ये बहुगुणनिधये ब्रह्मणेऽसूयसि त्वम् ॥40॥ 

[मायादिपदानामविद्यार्थकत्वाभावः ] 

186. मायाविद्यादिशब्दैः प्रकृतिरभिहिता ज्ञानकर्मादयो वे- 

त्येतत् तत्तत्प्रदेशे स्फुटविदितमतो न त्वदिष्टाऽस्त्यविद्या । 

कुतः ? इत्यत्र - प्रत्यक्षेत्यादि । प्रत्यक्षादीनि **प्रमाणानि** = भेदविषयाणि, तदनुगुणाश्च बहुविधाः श्रुतयः, ताभिः **अबाधेन** = बाधितार्थकत्वमन्तरा **ऐक्यादिवाक्ये** = नेतुं **शक्येऽपि** = ऐक्यपराणां श्रुतीनां अविरोधेन नेतुं शक्यत्वेऽपि, आदिपदेन एकविज्ञानेन सर्वविज्ञानश्रुत्यादि ग्राह्यम्, **बहुगुणनिधये** = अनन्तकल्याणगुणगणसागराय **ब्रह्मणे** = परब्रह्मणे त्वम् **असूयसि** = असूयां वहसि - इत्यापादनम्, काकुर्वा । **असूया** =परगुणासहना । अत एवापलपसि गुणान् । सिद्धान्ते तु सगुणनिर्गुणभेदाभावात्, ऐक्योपदेशस्य शरीरशरीरिभावप्रयुक्तत्वाच्च सर्वोपपत्तिरिति भावः ॥ 

ननु ब्रह्मणे असूयसि इति कथम्? असूया हि समानस्कन्धयोरन्यतरस्यान्यतरस्मिन्नेव दृश्येतेति चेत्; तर्हि ‘प्रवक्ष्याम्यनसूयवे' (गी. 9 - 1) इति कथम् ? न ह्यर्जुनः श्रीकृष्णेन भगवता समः । अयि भोः ! इदानीमस्मद्दृष्ट्या वदति भवान् । तत्कालदृष्ट्या हि तावुभौ पितृष्वस्रीयमातृष्वस्रीयौ । केवलं कतिपय- मासैरवरोऽर्जुनः । श्रीकृष्णस्य वैभवं पश्यतस्सहजासूया । तदभावात् तं प्रशंसति श्रीकृष्ण इति चेत्, बहुषु स्थलेषु ' न च मां योऽभ्यसूयति' (गी. 18-67) इत्यादावपि दृश्यत इदम् । कथमिदं सर्वं संगच्छते, सत्यम्, परं तु परगुणासहिष्णुता असूया इति लक्षणम् । सा च समानस्कन्धेषु यद्यपि सुलभप्रसरा स्पष्टा च । अथापि सा असमान स्कन्धेष्वपि न दुर्लभा । महापण्डितं कंचन दृष्ट्वा कश्चिन्मूर्खो वदेत् 'किं पाण्डित्यसंपादनमात्रेण स महान् भवेत्? न जानाति लोकं लेशतोऽपि' इति । इदमप्यसूयाकार्यम् । परमात्मनोऽनवधिकातिशया- संख्येयकल्याणगुणगणसागरत्वं स्वीकर्तुं यन्न प्रभवन्ति, एतदपि प्रकारान्तरेणासूयाया एव फलम् । अतिमानरूपासुरीसंपत्तादृश्येव । अत एव निर्गुणवादिनं असुरं दैत्यं च निन्दन्ति नवीनाः । अतस्सुष्ठुक्तम्- 'बहुगुणनिधये ब्रह्मणेऽसूयसि त्वम्' इति ॥ ४० ॥
</details>
