+++
title = "004 नित्यं ब्रह्मादिशब्दा"

+++
<details><summary>मूलम्</summary>

नित्यं ब्रह्मादिशब्दा निरुपधिकसतो लक्षका इत्ययुक्तं मुख्यस्यान्यस्य हानेर्न च निपुणधियो मुख्यमिच्छन्ति लक्ष्यम् ।  
मुख्यत्वे बाधकं च क्वचिदपि न वयं किञ्चिदालोकयामो मुख्यं लक्ष्यं च वाचः पदमिति न च तद्गोचरत्वातिपातः ॥ ४ ॥
</details>

<details><summary>सर्वाङ्कषटीका - ४</summary>

149. 

359 

[ ब्रह्मपदस्य परमात्मनि ळक्षणानिरासः ] 

नित्यं ब्रह्मदिशब्दा निरुपधिकसतो लक्षका इत्ययुक्तम् 

मुख्यस्यान्यस्य हानेर्न च निपुणधियो मुख्यमिच्छन्ति लक्ष्यम् । मुख्यत्वे बाधकं च क्वचिदपि न वयं किञ्चिदालोकयामः 

मुख्यं लक्ष्यं च वाचः पदमिति न च तद्गोचरत्वातिपातः ॥4॥ 



एवं ब्रह्मणोऽवेद्यत्वावाच्यत्ववादेऽनुपपत्तौ वर्णितायाम्, जात्यन्धपुत्रमृतिकथान्यायेनोपर्युपरि शब्द वर्धयित्वा, ब्रह्मपदं न ब्रह्मवाचकमिति स्वाचार्यविरुद्धमार्गे गच्छतां विचित्रवादसरणिमनूद्य निरस्यति - नित्यमित्यादि । **ब्रह्मादिशब्दाः** = ब्रह्मात्मसदादीनि परमात्मवाचकानि पदानि **निरुपधिकसतः** = निरुपाधिक- सद्रूपस्य ब्रह्मणः **लक्षकाः** =लक्षणया बोधकानि, न तु मुख्यवृत्त्या । अतश्चोपनिषदां न वैय्यर्थ्यम्, अतो नानुपपत्तिः । तदेतन्निराकरोति - इत्ययुक्तमिति । तत्र हेतुः - मुख्यस्येत्यादि । **अन्यस्य** = बृहत्त्वादिविशिष्टा- दन्यस्य **मुख्यस्य** = मुख्यार्थस्य **हानेः** = अभावात् । लक्षणा हि मुख्यार्थबाधे प्रवर्तते । यथा 'राजवीथ्यां गृहं वर्तते' इत्युक्ते सञ्चारमार्गस्य वीथीपदार्थत्वात् सञ्चारमार्गे गृहसत्त्वमनुपपन्नमिति, तत्पार्श्वभागः वीथीपदेन लक्षणयोच्यते । एवं ‘गङ्गायां घोषः' इत्यादावपि । एवमत्र ब्रह्मादिपदानां परब्रह्मण्येव मुख्यतया सर्वैः प्रयोगात्, तदेवात्र लक्ष्यं यदि वक्तव्यम्, मुख्यार्थबाधादीनामुपपादनीयतया, मुख्यार्थस्यैवाभावात्, लक्ष्यार्थोऽपि न वक्तुं शक्य इति तत्पदानां बोधकत्वमेव न स्यात् । नन्वस्त्येवात्रापि मुख्यार्थः । यत्र प्रवृत्तिनिमित्तपौष्कल्यम्, स मुख्योऽर्थः, तदन्यः तत्संबन्धी च लक्ष्यार्थः इति खलु व्यवस्था । प्रकृते ब्रह्मपदे बृहत्त्वं प्रवृत्ति- निमित्तम् । तच्च सगुणे ब्रह्मणि वर्तते, तस्य सधर्मकत्वेन बृहत्त्वधर्मान्वयात् । परं ब्रह्म तु निर्धर्मकत्वात् न बृहत्त्वधर्मवत् । अतश्च सगुणं ब्रह्मैव ब्रह्मपदमुख्यार्थः । निर्गुणं तु ब्रह्म तत्सन्निहितं लक्षणया बोध्यत इति नानुपपत्तिरित्यत्र - न चेत्यादि । निपुणधियः - **शिक्षितबुद्धयः** = सूक्ष्ममतयः **मुख्यम्** = पदलभ्यमर्थम् **लक्ष्यार्थम्** =लक्षणाजन्यबोधविषयम् न च **इच्छन्ति** = नैवाङ्गीकुर्वन्ति । पदानामर्थस्य च संबन्धो वृत्ति - रित्युच्यते । वृत्तिः – शक्तिः, लक्षणा च । तत्र शक्तिः अनादिसङ्केतरूपा । यथा गवादिपदानां सास्नादिमान् प्राणी शक्त्या बोध्यते । अतः गोपदस्य सास्नादिमानेव शक्यार्थः । स एव मुख्यार्थ इत्युच्यते । 'गौर्वाही (हि) क : ' इत्यत्र तु गोपदस्य गोसदृशोऽर्थः । वाहिकः भारवाही, सः गौरित्युक्ते बाधात् गोपदस्य गोसदृशे लक्षणा । सः लक्ष्यार्थः, अमुख्यार्थ इत्युच्यते । शक्यार्थलक्ष्यार्थयोर्मध्ये शक्यार्थस्यैव प्राधान्यम् । शक्तिः मुख्यवृत्तिः, लक्षणा तु जघन्यवृत्तिरित्युच्यते । प्रकृते तद्वत् ब्रह्मशब्दस्य बृहत्वादिगुणविशिष्टमेव शक्यार्थः, मुख्यार्थश्च । अतस्सविशेषं ब्रह्मैव ब्रह्मशब्दस्य मुख्यार्थः, इतरस्तु अमुख्यार्थः । भवद्दृष्ट्या तु परंब्रह्म लक्ष्यार्थ इत्युच्यते, अपरं ब्रह्मैव मुख्यार्थ इति विपरीतं संवृत्तम् । 

F 

अपि च **मुख्यत्वे** = ब्रह्मादिपदार्थानां मुख्यार्थत्वे बाधकं **च** = बाधकमपि **क्वचिदपि** = क्वापि प्रकरणे **किञ्चिदपि** =लेशतोऽपि वयम् नालोकयामः । अनन्वयप्रयुक्तं तात्पर्यकृतं वा बाधकं यत्र वर्तते, 

वैयाकरणः अप्रसिद्धा शातिरुच्यते लक्षणास्थले डाये । 



360 

तत्रैव लक्ष्यार्थस्य ग्रहणमित्येव सर्वशास्त्रकारसमयः । ' अग्निर्माणवकः' इत्युक्ते, अग्न्यभेदान्वयस्य माणवकेऽन्वयतस्तात्पर्यतश्च बाधात्, अग्निसदृशे लक्षणा स्वीकर्तव्या । न तु 'अग्निर्दहति' इत्यादावपि । न चेह ब्रह्मादिपदानां तादृशं बाधकं वर्तते शक्यार्थबोधने । अतोऽत्र लक्षणायाः प्रसक्तिरेव नास्तीति तादृशपदानि ‘परं जैमिनिर्मुख्यत्वात्' (ब्र.सू. 4-3-11) श्रीव्याससम्मतशक्यार्थबोधकान्येव ॥ 

1 

9 



अभ्युपगमवादेनाप्याह - **मुख्यम्** = **मुख्यवृत्त्या** = शक्त्या बोध्यम् **लक्ष्यम्** = लक्षणावृत्त्या बोध्यं च वस्तु वाचः **पदम्** = शब्दस्य विषय एव इति इति हेतोः तद्गोचरत्वातिपात : - शब्दवेद्यत्वाभावः न **च** = नैव भवति । अतः वेद्यत्वं वाच्यत्वं च ब्रह्मणः नैव वारयितुं शक्यम् । शक्तेः लक्षणायाश्च शब्दवृत्तिरूपत्वात्, शक्त्या बोधनेऽर्थस्य शब्दजन्यबोधविषयत्ववत्, लक्षणया बोध्यस्याप्यर्थस्य शब्दजन्यबोध- विषयत्वं अस्त्येव । शक्त्या बोध्योऽर्थः अनुगतरूपेण बोध्येत लक्षणया बोध्यस्त्वर्थोऽननुगतो बोध्येत । एतावानेव तयोर्भेदः । 'गौरस्ति' इत्यादौ गोपदात् शक्त्या गोत्वावच्छिन्नसकलगोबोधात् शाब्दबोधोऽपि अनुगतरूप एव भवेत् । 'गौर्वाहिकः' इत्यत्र तु प्रथमं शक्त्या गोत्वविशिष्टगोव्यक्तेः स्मरणम्, अनन्तरम् वाहिकस्य गोश्चाभेदासंभवज्ञानं योग्यत्वाभावज्ञानरूपं मानसम्, ततः गोपदेन लक्षणया गोसदृशोपस्थितिः, ततः गोसदृशाभेद इति बोधयोः क्रमः । तत्र प्रथमबोधे गोत्वावच्छिन्नबोधः, द्वितीये तु एकस्यां वाहिकव्यक्तौ गोसदृशाभेदः, न तु सर्वव्यक्तिविषयकः तादृशबोधः । अतो लक्षणास्थले अवच्छेदकावच्छेदेन बोधो न भवति । अत एव लक्ष्यतावच्छेदके न लक्षणेति न्यायविदः । एवञ्च अर्थो लक्ष्यो भवतु, शक्यो वा भवतु, बोधस्तु शाब्द एवेति द्विविधो ऽप्यर्थः शब्दबोध्य एव । एवञ्च लक्षणया ब्रह्मादिपदैः परब्रह्मबोधनेऽपि वाच्यत्वम्, अत एव वेद्यत्वं च ब्रह्मणो दुर्निवारम् । यद्यपि 'वाच्यत्वम्' शक्यत्वरूपमेव । अतः लक्ष्यस्य वाच्यत्वं नास्त्येवेति केचिदाहुः ; तथापि वाच्यत्वं बोध्यत्वपर्यायं मत्वा तथोक्तमाचार्यैः । अत एव 'वाचः पदम्' इति वाच्यपदार्थ उक्तः । वाच्यं नाम वाग्विषय इत्येतावानेवार्थः । अतः शब्दजन्यबोधविषयत्वमस्त्येवे- त्यर्थः : । लक्ष्यस्यापि शब्दजन्यबोधविषयत्वं सर्वसंमतम्, लक्षणाया वृत्तिरूपत्वात् । एवं सतीतरत्सर्वं सङ्केतमात्रमित्याशयः । गङ्गायां घोष इत्यादौ गङ्गापदस्य लक्षकत्वेऽपि घोषपदस्य शक्यत्वात् आहत्य तद्वाक्यजन्यं ज्ञानं शाब्दानुभवरूपमित्येव न्यायविदः ॥ 



1 

अत्रैवमाहुः – ब्रह्म द्विविधम् - सोपाधिकं निरुपाधिकं च । अविद्योपहितं जगत्कारणत्वविशिष्टं ब्रह्म सोपाधिकमुच्यते । विशुद्धं कारणत्वोपलक्षितं निरुपाधिकमुच्यते । निरुपाधिकं ब्रह्मैव सन्मात्रम्, न तु सत्ताविशिष्टं ब्रह्मेत्युच्यते । तदेव निर्गुणम् परं ब्रह्म । सोपाधिकं सगुणं अपरं ब्रह्मेत्युच्यते । ब्रह्मादिशब्दाः अपरं ब्रह्म शक्त्या बोधयन्ति परं ब्रह्म तु लक्षणया बोधयन्तीति ‘निरुपाधिकसतो लक्षकाः' इत्युक्तम् । अतो भवदुक्तदोषाणां परिहारः । तथाहि - ब्रह्मणश्शब्दावाच्यत्वे उपनिषदामर्थशून्यत्वं स्यादिति किलोक्तम्, नायं दोषः । ब्रह्मादिपदानि परमात्मावाचकान्यपि तद्बोधकानि भवेयुः । तावतैव तेषां पदानामर्थवत्त्वं सञ्जातमित्युपनिषदामर्थवत्त्वान्नार्थशून्यत्वम्, न वा तावता वाच्यत्वसिद्धिर्ब्रह्मणः । एवं वेद्यत्वमपि मुख्यं न विवक्षितम् । ज्ञानं हि द्विविधम् - मुख्यं गौणं च। मुख्यं ज्ञानम् ब्रह्मस्वरूपमेव, अन्तःकरणवृत्तिरूपं तु ज्ञानं 

361 



गौणम् । अन्तःकरणं नाम बुद्धिर्वा, मनो वा, यथासंभवं ग्राह्यम् । तस्यान्तःकरणस्य व्यापारों यः, सः अन्तःकरणवृत्तिरुच्यते । अत्र सांख्योक्तप्रक्रियैव ग्राह्या ॥ 

तेह्यूचुः - पुरुषश्चैतन्यमात्रस्वरूपः, न तु चैतन्यगुणकः, गुणगुणिनोरभेदात् । गुणगुणिनोर्भेदे हि संबन्धानुपपत्तिः, अनवस्थादयश्च दोषाः । गुणगुणिनोः कः संबन्धः ? न तावत् स्वरूपम् ; तर्हि स्वरूपस्य सदावर्तमानत्वेन, हिमवद्विन्ध्यपर्वतयोरपि विशिष्टबुद्धिप्रसङ्गः । न च संयोगः, समवायो वा? तयोः संबन्धान्तराङ्गीकारेऽनवस्था । अनङ्गीकारे, संबन्धान्तराभावेऽपि तत्र यथा वा विशिष्टबुद्धिनिर्वाहः, तथैव केवलं बुद्धिकल्पनयैवान्यत्रापि विशिष्टबुद्धिनिर्वाहः । कथं कल्पना ? इति चेत्; ज्ञानमन्यत् बुद्धिश्चान्या । ज्ञानं त्वात्मस्वरूपमेव, तत्तु स्वप्रकाशं निर्विषयं च । बुद्धिस्तु प्रकृतिपरिणामरूपा । बुद्धिपुरुषयोः बिम्बप्रतिबिम्बभावेन परस्परविशिष्टबुद्ध्या सर्वे व्यवहाराः प्रवर्तन्ते । बुद्धेः बाह्यार्थेषु यः प्रसरः सः वृत्तिशब्देनोच्यते । इयं वृत्तिरेव गौणं ज्ञानमित्युच्यते । तत्पूर्वका एव 'जानामि' इत्यादिव्यवहारा इतीत्यादिकं पूर्वं (जीव ) न्यरूपि । तादृशवृत्तिविषयत्वमादाय वेद्यत्वनिर्वाहः । एवञ्च मुख्यं वाच्यत्वम्, वेद्यत्वञ्च ब्रह्मणो नास्तीति अवाच्यत्वावेद्यत्वयोरुपपत्तिः, लक्षणया तयोरुपपत्तिरित्युपनिषदां सार्थक्यम् ॥ 

तदेतन्न संगच्छते । भवन्मते हि परं ब्रह्मैव सत्यम्, अपरं ब्रह्म तु मिथ्या । सत्यमिथ्ययोर्मध्ये सत्यभूतमेव पदस्य मुख्योऽर्थः । मिथ्याभूतं तु गौणोऽर्थः । 'गृहान्तस्सर्पो वर्तते' इत्युक्ते, सत्यस्सर्प एव सर्पपदस्यार्थो भवेत् । रज्जुसर्पो नार्थो भवेत् । न चास्मन्मते सत्यस्सर्प एव नास्ति, सर्वस्यापि मिथ्यात्वादिति वाच्यम्, लोकदृष्ट्या व्यावहारिकपारमार्थिकभेदाङ्गीकारात् । मुख्यवेदान्ती अमुख्यवेदान्तीत्यादिकल्पनाया अप्रमाणिकत्वस्य पूर्वमेव निरूपितत्वात् । अन्यथा सर्वेषां व्यवहाराणामुन्मत्तव्यवहारतौल्यप्रसङ्गः । अतः सत्यमेव मुख्यार्थः । एवञ्च ब्रह्मपदस्यापि सत्यभूतं निर्गुणं ब्रह्मैव मुख्यार्थः स्यात्, न तु मिथ्याभूतमपरं ब्रह्म मुख्यार्थः स्यात् । भवता तु विपरीतमुच्यते । अत एव श्रीशङ्कराचार्यैः 'परं जैमिनिर्मुख्यत्वात्' (ब्र.सू. 4- 3-11) इत्यत्र 'परं ब्रह्मैव ब्रह्मशब्दमुख्यार्थः, न त्वपरं ब्रह्म' इत्येव व्याख्यातम् । न च सूत्रभाष्यादीनां व्यावहारिकप्रपञ्चान्तर्गतत्वात्, व्यावहारिकदृष्ट्या परंब्रह्मैव मुख्यार्थः, अपरं ब्रह्म तु लक्ष्यार्थ इति तथोक्तमिति वाच्यम्, एवंसति वेदान्तशास्त्रं सर्वमपि व्यावहारिकवस्तुविषयकमिति, परब्रह्मणः पारमार्थिकत्वमपि व्यावहारिकमेव स्यात्, न तु पारमार्थिकम् । न चैतदपीदानीमिष्टमेव, तस्य पारमार्थिकत्वं तु ज्ञानिनां शरीरपातानन्तरमेवेति वाच्यम् ; अनन्तरं वा तस्य पारमार्थिकत्वे किं प्रमाणमिति वक्तव्यम् । सन्त्येव किलोपनिषद इति न च वाच्यम्, उपनिषदामपि केवलव्यावहारिकत्वेन, तासां तत्र प्रमाणत्वासंभवात् । न च ब्रह्मणस्स्वतस्सिद्धत्वात्, न तत्र प्रमाणापेक्षेति वाच्यम्, ब्रह्मणः स्वतस्सिद्धत्वं केन प्रमाणेन सिद्धम् ? ब्रह्मभिन्नस्य जीवस्य स्वतस्सिद्धत्वात्, ब्रह्मणोऽपि तत्त्वं सिद्ध्यतीति चेत्, जीवस्य स्वतस्सिद्धत्वं कथं सिद्धम् ? 'अहम्' इति भासमानत्वादिति चेत्, आत्मनोऽहमर्थत्वस्य भवद्भिरनङ्गीकारात् कथं तत्सिद्धिः ? किञ्च जीवस्य ब्रह्माभेदः कथं सिद्धः ? 'अयमात्मा ब्रह्म' इति श्रुत्येति चेत्, तर्हि गतं स्वतस्सिद्धत्वम् । 'अहं ब्रह्मास्मि' इति ज्ञानिनामनुभवेन स्वतस्सिद्धत्वं सिद्ध्यतीति चेत्, ज्ञानिनामनुभवः भवता कथं ज्ञात इति वक्तव्यम् । तेषां वचनेनेति चेत्, 



362 

सर्वमिदं व्यावहारिकमेवेति कथं तस्मिन्नाश्वासः ? ननु न तेषां वचनेन, किन्तु प्रभावादेव । अत एव 'मौनव्याख्याप्रकटितपरब्रह्मतत्त्वम्' इत्याद्दुच्यत इति चेत्, तर्हि तूष्णीं तिष्ठतु भवानपि दक्षिणामूर्तिवदेव । तेन तत्परिचयो मम भवेद्वेति पश्यामि । अयि भोः ! मास्तु नर्मवचनम् । नाहं तादृशप्रभाववान् । केवलं ज्ञापयामि तथ्यम् । सत्यमुक्तमायुष्मता ! 

जानाम्यहं सर्वमिदं तथैव यथैव तत्त्वं त्विह मन्यसे त्वम् । 

यद्वक्तुमर्हं व्यवहारकाले तदेव वक्तव्यमतोऽधिकं न ॥ 

ननु भोः ! न दृष्टमिव भाति भवता 'अनिर्वचनीयतासर्वस्वम्', यत एवं विकत्थसे । भो ब्रह्मन् ! न केवलं तत् दृष्टम् । सम्यगवधृतं च । परन्तु त्वयैव 'शतदूषणी' नावधृता, यत एवं ब्रवीषि । निर्वक्तुं शक्यमिति यत् त्वं मन्यसे, तत् न तथेति बोधनमात्रमेवास्मत्कर्तव्यम्, न ततोऽधिकं किञ्चिदपीति चेत्; भो वैतण्डिक ! उक्तं खलु 'जगति सर्वमपि तर्ह्यनिवर्चनीयमेव ' इति । तदपीष्टमेवेति चेत्, घटादिव्यवहारोऽप्य- संबद्ध एव स्यात् । जगन्मिथ्यात्ववादिनामस्माकं तदपीष्टमेवेति चेत्, तर्हि 'मौनव्याख्याप्रकटितपरब्रह्मतत्त्वम्' इति न पठितव्यम् ; किन्तु 'मौनव्याख्याप्रकटितघटाद्यर्थजातम्' इत्येव पठितव्यं स्यात् । तत्रापीष्टापत्तौ 'अधिकारोऽनुपायत्वान्न वादे शून्यवादिनः' (श्लो.वा.) इति कथानधिकार एवोद्घोषयितव्यः स्यात् । सर्वमनिर्वचनीयमिति जल्पन्नेवैतावद्गृहच्छब्दराशि ग्रथितवन्तमधिकृत्यान्यत्किं वक्तव्यम् । अतोऽत्यल्पमेवेद- मुक्तम् 'चिन्ताशेषदुरर्थदन्तुरवचःकन्थाशतग्रन्थिलास्सिद्धान्ताः ' (य. स. 61) इति ॥ 

ननु भोः ! 'यस्साक्षात्कुरुते समाधिषु परब्रह्मप्रमोदार्णवम्' इति यो वदति, तादृशब्रह्मविन्निन्दायामेवं किं न बिभेषि लेशतोऽपि ? किमङ्ग ! प्रथमं पादं विस्मृतम् - ' ताम्बूलद्वयमासनं च लभते यः कान्यकुब्जेश्वरात्' इति, ‘तच्चिन्तामणिमन्त्रचिन्तनफले' इत्येतदपि कुतो विस्मृतम् ? चिन्तामणिमन्त्रस्य स्वरूपफलादिकं वा किं जानासि त्वम्? अस्त्विदं सर्वम् । भवदीयं शङ्करविजयं वा किं न जानासि ? यद्वर्णयति भवदीयं वैतण्डिकं श्रीशङ्कराचार्यपराजितम्, न तु भवदनुकूलम् । अधिकमन्यत्र ॥ 

ननु ब्रह्मणो निर्विशेषत्वात् तत्र ब्रह्मादिपदप्रवृत्तिनिमित्तभूतबृहत्वादिधर्माणामनन्वयात् लक्षणावश्यकीति चेत्, निर्विशेषवादस्य निरस्तत्वात्, विशिष्य च शब्दस्य निर्विशेषबोधनसामर्थ्याभावस्य च बहुधा स्थापि- तत्वात् लक्षणाप्रसक्तिरेव नास्ति । 'निर्विशेषम्' इति पदं वर्तते किलेति चेत्, तदपि भवदभिमतार्थं चेत् 'शशशृङ्ग' पदतुल्यमेव । वस्तुतस्तु कतिपयविशेषविशिष्टस्यैव वस्तुनो विवक्षितधर्मविशेषाभावबुबोधयिषया 'निर्विशेष' पदं प्रयुञ्जते जनाः इत्यादिकं श्रीभाष्ये विवृतम् । यथा दूरात्स्थलविशेषे जनसंमर्दं पश्यन् कश्चित्, तद्देशत आगच्छन्तं कंचित् पृच्छति ' तत्र जनाः मिलिताः किल! को विशेषः ?' इति 'नास्ति कश्चिद्विशेषः' इत्युत्तरत्यन्यः । 'नास्ति कश्चिद्विशेषः' इति कथनमात्रेण, न हि तत्र वस्तुनो निर्विशेषत्वं बोध्यते, बुबोधयिषितं वा । किन्तु प्रष्टुर्जिज्ञासितविशेषस्याभाव एव बुबोधयिषितः । 'निर्विशेषो विशेषः ' इतिवदतां मतेऽपि प्रमेयत्वादिधर्मास्तत्रेष्टा एवेति शब्दस्य कुत्रापि न निर्विशेषबोधकत्वसंभवः । किं 

बहुना ! 

150. 

363 

[ नारायणस्य परब्रह्मत्वम् ] 

निस्साधारण्यनारायणपदविषये निश्चयं यान्त्यबाधे 

सद्ब्रह्माद्यास्समानप्रकरणपठिताः शङ्कितान्यार्थशब्दाः । 



'ब्रह्मविदाप्नोति परम्' इति श्रुतिः आदौ ब्रह्मपदं ततः परपदं च प्रयुज्य परापरब्रह्मभेदं निराकरोतीति सुस्पष्टमवगम्यते । अधिकं श्रीभाष्यशतदूषण्यादौ ॥ ४ ॥
</details>
