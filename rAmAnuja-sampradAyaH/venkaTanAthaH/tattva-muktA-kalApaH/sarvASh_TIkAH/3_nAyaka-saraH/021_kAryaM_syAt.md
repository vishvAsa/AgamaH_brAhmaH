+++
title = "021 कार्यं स्यात्"

+++
<details><summary>मूलम्</summary>

कार्यं स्यात् कर्त्रभावेऽप्यवधिभिरितरैः कालवत्स ह्यसिद्धिस्ते चादृष्टप्रयुक्तास्तदपि यतनवत्स्यात्तु यत्नानपेक्षम् ।  
एकत्यागेऽन्यहेतुत्यजनमिति च न ध्वंसवत्सावधित्वात् तस्माद्धेतोरभावे न फलमिति गतिस्तद्विशेषे विशेषः ॥ २१ ॥
</details>

<details><summary>सर्वाङ्कषटीका - २१</summary>

ननु सिद्धस्येश्वरस्य सर्वज्ञत्वेऽपि न जीववैलक्षण्यसिद्धिरिति बालिशं वचः । ' सर्वज्ञत्वे सति चेतनत्वम्' इत्येव किल तस्य लक्षणम् । अथवा सिद्धे कश्मिश्चिचेतने सर्वज्ञे तदुक्तत्वेन वेदप्रामाण्यसिद्ध्या, 'न तत्समश्चाभ्यधिकश्च दृश्यते' (श्वे. 6-8 ) इत्यादिश्रुत्यैवेतरसमस्तांशानां सिद्धिरिति चेत्, एवमपि तदनुमानमेवाप्रयोजकमित्याह - कार्यमित्यादि । **कर्त्रभावेऽपि** = कर्तुः असत्त्वेऽपि कार्यं स्यात् । कारणा- भावात् कार्याभावः आवश्यकः किलेति चेत् — **इतरैः** = कर्तृव्यतिरिक्तैः अवधिभिः कारणैः, ' कादाचित्कस्य कालावधिनियतिकरं पूर्वसत् कारणं स्यात् ' ( जड. 33 ) इति कार्यस्य पूर्वावधिरेव कारणमित्युक्तं पूर्वम् । कार्यं स्यादेव । ननु तर्हि कर्ता कारणमेव न स्यात् । यत्सत्त्वे यत्सत्त्वम्, यदभावे यदभावः' इत्यन्वयव्यतिरेकसहचारौ हि कारणताग्राहकप्रमाणम् । यदभावेऽपि यद्भवति, तत्कारणमेव न स्यात् । एवञ्च जगत्कारणत्वं ब्रह्मलक्षणमेव न स्यादिति चेत्; न वयमीश्वरस्य जगत्कारणत्वमेव निषेधामः । परंतु तत्र किं प्रमाणमिति पृच्छामः । मानाधीना हि मेयसिद्धिः । मानानि त्रीणि प्रत्यक्षमनुमानं शब्दश्चेति । 'नैवेह किञ्चना आसीत्' इति श्रुत्या सृष्टेः पूर्वं ब्रह्मव्यतिरिक्तस्य कस्याप्यभावात् कस्यापि प्रत्यक्षेण न जगत्कारणवस्तुनिर्णय- संभवः । अतः प्रत्यक्षेण जगत्कारणज्ञानं कस्यापि न संभवि । अनुमानमपि न समर्थं तत्रेति प्रदर्श्यतेऽत्र । एवञ्चोभयोरप्यभावे श्रुत्यैव तत्सिद्धिं वदामो वयम् । उक्तं किलानुमानम् । अप्रयोजकं तत् । यद्यपि कार्यं स्यात्, तथापि कर्तृ न स्यादिति । तर्हि कुलालं विनापि घटः स्यादिति चेत्, यत्रावश्यकता दृश्यते तत्रास्तु तथा । यत्र कर्ता न दृश्यते, तत्र तदन्तरापि कार्यं स्यात् । न हि सर्वत्र सर्वकारकापेक्षा, अकर्मकधातूनां कर्मानपेक्षादर्शनात् । कर्मकारकमन्तरापि यथा क्रिया, तथा कर्तृकारकमन्तरापि काचन क्रिया भवतु - इत्यापाद्यते । दृश्यन्ते किलाकस्मिक्यो घटनाः । तत्रापि स्यात्कर्ता इति चेत्, तर्हि तदपि पक्षकोटि - प्रविष्टम् । एवञ्च कर्माभावेऽपि कार्यं यथा भवति, तथा 'कर्त्रभावेऽपि कार्यं भवतु' इत्यप्रयोजकशङ्कायाम् 'यदि कर्ता न स्यात्, तर्हि कार्यमपि न स्यात्' इत्येव तर्को वक्तव्यः । कर्त्रभावेऽपीतरैः कारकैरेव कार्यं यदि भवति, तदैवं निर्बन्धस्य कर्तुमशक्यत्वात् अप्रयोजकमेवेदमनुमानम् ॥ 

ननु कार्यसामान्यं प्रतीश्वरवत् अदृष्टवच्च कालोऽपि साधारणं कारणं तवापि संमतम् । यदीश्वरमन्तरापि अदृष्टविशेषैरेव सर्वनिर्वाहः, तर्हि मास्तु कालोऽपि, न्यायस्य समानत्वादित्यत्राह - कालवदित्यादि । स **हि** = ईश्वरो हि कालवत् इति व्यतिरेकदृष्टान्तोऽयम् **असिद्धः** = कालः यथा **सिद्धः** = उभयसंमतः, न तथा सिद्धः । अथवा 'अ' इति प्रत्येकं पदम् निषेधार्थकम् – 'अभावे न ह्यनोनापि' इति कोशः । तथा च 

401 

एकत्यागेऽन्यहेतुत्यजनमिति च न ध्वंसवत् सावधित्वात् 

तस्मात् हेतोरभावे न फलमिति गतिस्तद्विशेषे विशेषः ॥21॥ 



कालवत् सः ईश्वरः न हि सिद्ध इत्यर्थः । कालव्यवहारः किलापामरपण्डितं वर्तते । 'अद्य' ' तदा' इत्यादयो हि प्रतिक्षणं दृश्यन्ते, न ह्येवमीश्वरः । अतो न समानन्यायः । ननु कर्तृव्यतिरिक्तानि कारकाणि कर्तृतन्त्राणि कर्ता तु स्वतन्त्रः । ' स्वतन्त्रः कर्ता' (पा. सू. 1-4-54 ) इति किल भगवान् पाणिनिः । अतश्च कर्तारमन्तरा कारकान्तराणि कारकाण्येव न भवेयुः । अतः 'कर्ता यदि न स्यात्, तर्हि कार्यं न स्यादेव' इत्यस्त्यनुकूलस्तर्क इत्यत्राह - ते चेत्यादि । ते **च** = इतराणि कारणानि च, अवधिपदापेक्षया पुंस्त्वम्, **अदृष्टप्रयुक्ताः** = अदृष्टेन प्रेरिताः कार्यं निर्वर्तयेरन् । तदपि **तु** = अदृष्टमपि च **यत्नवत्** = प्रयत्नवत् यत्नानपेक्षं **स्यात्** = यत्नान्तरानपेक्षमेव स्वकार्ये समर्थं स्यात् । लोके सर्वं क्रियासाध्यम् । जडेषु चलनादिः पुरुषयत्नाधीनाः। यत्नस्तु न यत्नान्त- राधीनः । तद्वदेवादृष्टमपि स्वयमेव स्वकार्यं करोतु । वस्तुतस्तु तन्नाम्नैव ज्ञायते कार्यानुमेयान्येवादृष्टानि न पर्यनुयोगार्हाणीति । यद्यपि 'स्वतन्त्रः कर्ता' इति पाणिनिः, तथापि तत् स्वातन्त्र्यमितरकारकापेक्षया, न तु स निरङ्कुशः । ‘परात्तु तच्छ्रुतेः' (ब्र.सू.2-3-40) इति हि दृष्टपरावरो भगवान् बादरायणः । अतः साधनाद्यपेक्षया स्वतन्त्रोऽपि कर्ताऽदृष्टपराधीन एव । दृश्यते हि लोके कर्त्राद्यैन्द्रियकसामग्रीसमवधानेऽपि कार्याभावः । नन्वेवं कारणानामेकैकशस्त्यागे उपादानमन्तरापि कार्यं स्यात् । इष्टापत्तौ भिक्षुपादप्रसरणन्यायेन क्रमशस्सर्वकारकापलापे लब्धावकाशो जागर्ति शून्यवाद इति चेत् — **एकत्यागे** = एकस्य कारकस्य त्यागे सति **अन्यहेतुत्यजनम्** = अन्येषामपि कारकाणां त्याग आवश्यकः इति च न इत्याक्षेपोऽपि न युज्यंते । कुतः - **ध्वंसवत्** = प्रध्वंसाभाववत् **सावधित्वात्** = कारणजन्यत्वात् । नैयायिकैरपि ध्वंसं प्रति समवाय्यसमवायि- कारणे नाङ्गीक्रियेते, केवलं निमित्तकारणमात्रजन्यः प्रध्वंसाभाव इत्युच्यते । अतो न शून्यवादावतारः, कार्यकारणभावस्यानपलापात् । **तस्मात्** = एवं कार्यकारणस्वरूपाणां विचित्रत्वेनादृष्टस्य चेतनसंबन्धमन्तरापि कार्यकारित्वसंभवात्, ‘कर्तारमन्तरापि कार्यं भवतु' इत्यापादने निरुत्तरत्वादप्रयोजकमनुमानं यतः, तस्मात् **हेतोरभावे** = कारणस्याभावे न **फलम्** = कार्यस्याप्यभावः । एवं **तद्विशेषे** = कारणविशेषे सति **विशेषः** = कार्यविशेषः इति **गतिः** = इत्येव न्यायस्य मार्गः । स च कारणविशेषः तत्तत्कार्यविशेषस्वरूपाधीन इति सर्वत्र कार्यकारणभावः नैकरूप इति कर्तारमन्तरापि कार्यसंभवात् जगत्कर्तृतयानुमानान्नेश्वरसिद्धिः ॥ 

कादाचित्कस्य कालावाध 

कार्यकारणभावविषये सामान्यतो वक्तव्यं पूर्वमेवोक्तम् (जड. 33 ) । विशेषत इदानीमत्र ' तद्विशेषे विशेषः' इत्युपक्षेपात् परीक्षयामः । सामान्यतः कार्यकारणभावमात्रान्न निर्वाहः, विशेषतोऽपि स वक्तव्यः । न हि तत्त्वात्मककारणसत्त्वात् घटात्मककार्यापादानसंभवः, विशेषतोऽपि कार्यकारणभावसत्त्वात् । तावतापि न निर्वाहः— ‘तत्पटत्वावच्छिन्नं प्रत्येव तत्तन्तवः कारणम्' इत्यपि पर्यवसानमावश्यकम् । अन्यथा तत्पट- हेतुभूततन्तुभ्यः तत्पटभिन्नपटोत्पत्तेरापादनं स्यात् । न च तत्पटं प्रति तत्तन्तूनामन्वयव्यतिरेकग्रहसंभवः कथमिति शङ्कयम्; कार्यकारणभावनिश्चयस्य सामान्यपुरस्कारेणैव संभवः, तस्य त्रैकालिकत्वात्, सार्व- देशिकत्वाच्च, 'धूमं प्रति वह्निः कारणम्' इति हि कदापि कुत्रापि न व्यभिचरति । एवं निश्चयस्य 

१६२५. 

यसस्य 

мнат 

कार्यकारण भावग्रहत्कार्य कार्य कारणभावा मिला 

वितण्डा (eurn 



402 

विशेष 

सामान्यद्वारकत्वेऽपि वस्तुस्वरूपावाप्तेः वैयक्तिकत्वात्, कार्यकारणभावश्चान्यः, कार्यकारणभावग्रहश्चान्यः । कार्यकारणभावः विशेषयोरेव, कार्यकारणभावग्रहस्तु सामान्यमूलक एव । न च कालेश्वरादृष्टविशेषादेव यस्मात्कस्माच्चित् यस्य कस्यचिदापादन परिहारश्शक्य इति शङ्क्यम्; तेषामतीन्द्रियत्वेन कार्यानुमेयत्वात् । लोके व्यक्तिविशेषयोरेव कार्यकारणभावस्य प्रत्यक्षसिद्धत्वात् । अतस्सामान्यद्वारा कार्यकारणभावनिर्णयेन सह विशेषकार्यकारणभावोऽप्यावश्यकः । कार्यकारणभावग्रहस्तु सामान्यमूलकान्वयव्यतिरेकवशादेव ॥ 

कार्यकारणभाव 

वितण्डा 

ए 

708 

"एवं विशेषकार्यकारणभावे आवश्यके, तादृशविशेषाः विलक्षणा अपि भवितुमर्हन्ति । यथा दण्डचक्रादीनां घटकारणत्वे सामान्यतो निश्चितेऽपि, यत्र कुत्रचित् यन्त्रादिनैव यदा चक्रभ्रमणम्, तत्र दण्डस्य कारणत्वकल्पना न भवत्येव । एवमितरकारणानामपि तत्र तत्रापवादस्सुलभः । अकर्मकधातुस्थले कर्मकारकं विनापि यथा कार्यम्, तथा कुत्रचित् ‘कर्तारमन्तरापि कार्यं स्यात्' इत्यापादने किमुत्तरम् ? अतोऽनुमानाज्ञ्जमा‌ गत्स्रष्टुस्साधनं न निष्प्रत्यूहमित्याशयः आचार्यस्य । अनुमानादीश्वरसाधनविषये वस्तुस्थितिमन्ते (श्लो. 22) ४०७ वक्ष्यामः । उपादानमन्तरापि ध्वंसरूपं कार्यं भवतीत्येतदपि तत्प्रकरणे (अद्र. 130 ) परीक्षयामः । 'कर्मकारक- मन्तरापि क्रियाया दर्शनात्, कर्तारमन्तरापि क्रिया काचिद्भवतु' इत्येतत्तु तर्ककौशल्यप्रदर्शनमात्रमीश्वरानु- माननिराकरणौत्सुक्यातिशयप्रयुक्तमिति मन्तव्यम्; तादृशक्रियायाः कुत्राप्यदर्शनात् । विशिष्य प्रकृता सृजिक्रिया तु अकर्तृका यदि भवेत्तर्ह्याकस्मिकतावादस्येदं प्राग्रूपम् । कर्माख्यातस्थलेऽपि शाब्दं कर्मणः प्राधान्यम्; न कर्त्रभावः । कुत्राप्यदर्शनेऽप्यापादनं न भवति, तस्य पक्षकोटिप्रवेशापत्तेः । यत्र कर्ता न दृश्यते, तस्यापि पक्षकोटिप्रविष्टत्वात्, कर्तारमन्तरा कार्यं न भवेदिति यदि, तर्हि तत् कार्यमेव न भवेदित्युक्तापादनं ? आचार्यसार्वभौमस्य तर्ककौशलप्रदर्शनमात्रम्, शिष्याणां प्रत्ययातिशयो भवत्विति ॥ 

स्वपक्षस्थापनाहीनपरपक्षदूषणमात्ररूपाया वितण्डायाः प्रदर्शनं महर्षेर्गोतमस्य कथं घटतामित्याक्षेपे, साऽपि प्रकारान्तरेण स्वपक्षस्थापने पर्यवस्यतीति न दोष इति प्रदर्शयति भट्टजयन्तः न्यायसूत्रवृत्तौ – 'यदि हि क्वचिदाश्रमे सुखमासीनमनेकशिष्यगणोपास्यमानं रहस्यतत्त्वमुपदिशन्तं शान्तमानसमाचार्यमनार्यः कश्चिद्वि- पश्चिदागत्य दुरधिगतकतिपयाक्षरचयजनितगुरुतरगर्वगद्गदया गिरा 'भोस्तपस्विन्! किं व्याख्यायते ? हुम्, आन्वीक्षिकी! सरलमतिप्रियेयं विद्या । क्व वेदाः, व वेदप्रामाण्यम्, क्वात्मज्ञानम्, क्वापवर्गः', इत्यादि मन्दं मन्दं विहस्य सहसा दुष्टमेघ इव अकाण्डदण्डकाशडम्बरवित्रासिताश्रममृगवर्गमुद्ग्राहयन् आकुलयति, तदा जगज्जालमिन्द्रजालपण्डितविलसितमिति जानन्नप्याचार्यः यदि तमुपेक्षते, तिरस्करोति, सद्यः सम्यत्स- माधानाप्रतिभासेऽपि यदि छलादिभिरेनं न शामयति, तदा तस्मिन् गते तत उत्थाय शिष्यगणा ब्रूयुः- 'कष्टमस्थाने किष्टाः स्मः । योऽसावस्माकमाचार्यः प्रख्यातो न्यायवित्तमः । अद्य त्वागत्य सोऽन्येन पण्डितेन पराजितः। ‘तच्छ्रुत्वा जन इतरोऽपि सत्पथास्थाशैथिल्यात्सपदि तमेव माऽनुयासीत् । तन्नूनं परिभवभूमिकामसभ्यो नेतव्यस्सदसि स वावदूकपाशः ॥ तद्विधानघटने निरर्गलं जल्पमस्त्रमुपदिष्टवान् मुनिः । आनुषङ्गिकमपि प्रयोजनं, तस्य रागिजनतासु वर्णितम् ॥' (न्या. म. 11. आह्निकम् ) । जल्पेति वितण्डाया उपलक्षणम् । अतश्चैतादृशस्थलेष्वाचार्याणामाश्रितवात्सल्यातिशय एव ग्राह्यः । अधिकमुपरिष्टात् ॥ २१ ॥
</details>
