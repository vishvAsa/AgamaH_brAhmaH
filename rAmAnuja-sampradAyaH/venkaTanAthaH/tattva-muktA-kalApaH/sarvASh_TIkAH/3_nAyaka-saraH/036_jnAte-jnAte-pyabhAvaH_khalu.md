+++
title = "036 ज्ञातेऽज्ञातेऽप्यभावः खलु"

+++
<details><summary>मूलम्</summary>

ज्ञातेऽज्ञातेऽप्यभावः खलु दुरवगमस्संविदस्ते न (वेद्यं) भावः स्यादज्ञानं यदीहाप्यपरिहृतमिदं तद्विरोधादिसाम्यात् ।  
तुल्यैवाऽऽकारभेदात् परिहृतिरुभयोः कॢप्तिरत्राधिका ते मुग्धोऽस्मीत्यादिसाक्षात्कृतिरपि नियतं तत्प्रतिद्वन्द्विगर्भा ॥ ३६ ॥
</details>

<details><summary>सर्वाङ्कषटीका - ३६</summary>

अज्ञानापरपर्याया अविद्या ज्ञानस्वरूपे ब्रह्मणि कथं तिष्ठेत् ? विरोधादित्याक्षेपे, अज्ञानं भावरूपम्, न तु ज्ञानाभावरूपम्, अतो न विरोधः । इदं च भावरूपमज्ञानं प्रत्यक्षानुमानागमैः सिद्ध्यतीति वदन्ति । तत्र प्रथमं प्रत्यक्षतस्तत्सिद्धिं निराकरोति - ज्ञात इत्यादि । सुषुप्त्यनन्तरं प्रबुद्धः 'सुखमहमस्वाप्सम्' इति प्रतिसन्धत्त इति आत्मनः सुखरूपत्वसिद्धिवत् 'न किञ्चिदहमज्ञासिषम्' इत्यपि प्रतिसन्धानात् सुषुप्तिकालिकाज्ञानानुभवादज्ञानं प्रत्यक्षसिद्धम् । तत्र संविदः अभावः सुषुप्तिकालिकः ज्ञाते, अज्ञातेऽपि वा दुरधिगमः **खलु** = नावगन्तुं शक्यः खलु । तेन **अज्ञानम्** = सुषुप्तिकालिकम् **भावः** = भावरूप एव स्यात्, न त्वभाव इति पूर्वपक्षानुवादः ॥ 

अयं भावः - सुषुप्तिकालिकमज्ञानं ज्ञानाभावरूपं चेत्, प्रतियोगिज्ञानं तदानीमावश्यकम् । प्रतियोगिज्ञाने सति ‘न किञ्चिदहमज्ञासिषम्' इति ज्ञानसामान्याभावप्रतिसन्धानं न स्यात् । प्रतियोगिज्ञानेऽसति तु सुतरां नाभावसामान्यानुभवः । अतस्तदानीं भासमानमज्ञानं नाभावरूपम्, किन्तु भावरूपमिति भावरूपमज्ञानं **प्रत्यक्षसिद्धम्** = सौषुप्तिकानुभवसिद्धम् ॥ 

प्रतिवक्ति– यदीत्यादि । **यदि** = एवं यद्दुच्यते, **इहापि** = एतत्पक्षेऽपि **इदम्** = **दोषापादनम्** = ब्रह्मणि तादृशाज्ञानाश्रयत्वासंभवरूपम् **तद्विरोधादिसाम्यात्** = ब्रह्मणि तादृशज्ञानविरोधित्वादीनाम् **साम्यात्** = समानत्वात् अपरिहृतम् । ननुपश्लोषे तदनुपश्लेषे वा तमः प्रकाशादिवत् ज्ञानेन साकमस्यापि विरोधित्वादीनां समानत्वा- द्दोषस्तदवस्थ एव । अदिपदेन सविषयकत्वसापेक्षत्वादि ग्राह्यम् ॥ 

ननु ‘न किञ्चिदहमज्ञासिषम्' इत्येव प्रतिसन्धानात् सामान्यरूपेण सर्ववस्तुविषयम् अज्ञानं न ज्ञानविरोधि । विशिष्य वृत्तिविषयं विशुद्धब्रह्मस्वरूपं तु अज्ञानविरोधि – इत्याकारभेदादज्ञानाश्रयत्वम्, 

182. 

447 

तुल्यैवाऽऽकारभेदात् परिहृतिरुभयोः; क्लृप्तिरत्राधिका ते 

मुग्धोऽस्मीत्यादिसाक्षात्कृतिरपि नियतं तत्प्रतिद्वन्द्विगर्भा ॥36॥ 

[ अनुमानेन भावरूपाज्ञानासिद्धिः । 

स्वाजन्मान्यस्वदेश्यस्वविषयवृतिकृत्स्वव्यपोह्यार्थपूर्वा 

ध्वान्तोत्थाद्यप्रभावत् विमतमितिरिहापूर्वनिर्भासनाच्चेत् । 



अज्ञाननिवर्तकत्वञ्चेत्युभयं सङ्गच्छत इत्यत्राह - तुल्येत्यादि । **आकारभेदात्** = सामान्यविशेषरूपाकारभेदात् **परिहृतिः** = विरोधपरिहारः **उभयोः** = अज्ञानस्य भावरूपत्वे, अभावरूपत्वे वा **तुल्यैव** = समानैव । अज्ञानस्याभावरूपत्वेऽपि सामान्यविशेषाकारभेदमादाय विरोधपरिहारस्समान एव । तर्ह्यस्तु अन्यतरः पक्षः इत्यत्र – **अत्र** = भावरूपत्वपक्षे **ते** = तव **क्लृप्तिः** = भावरूपत्वकल्पनाकेशः **अधिका** = गौरवावहैव । निर्विशेषे ब्रह्मण्याकारद्वयकल्पनमपि न संभवतीत्यपि ज्ञेयम् । ननु 'मूढोऽस्मि' इत्यनुभवस्य सर्वसाक्षिकत्वात् तत्र नञभावात् आत्मनो भावरूपाज्ञानसाक्षित्वं दुर्निवारमित्यत्राह – मुग्ध इत्यादि । 'मुग्धोऽस्मि' इत्याद्यनुभवोऽपि **नियतम्** =नियमेन **तत्प्रतिद्वन्द्विगर्भा** = ज्ञानविरोधिविषयिण्येव । 'नञ्' प्रयोगाभावेऽपि ' तमः ' पदजन्यप्रतीति- विषयवत् वस्तुविरोधोऽस्त्येव । तथा च तदर्थं भावरूपत्वसाधनप्रयासः निष्फल एव ॥ 



1 

ननु सिद्धान्ते वा न किञ्चिदहमज्ञासिषम्' इत्यनुभवः धर्मभूतज्ञानसामान्याभावविषयः कथं साधीयान्? प्रतियोगिज्ञानासंभवस्यारंभे उक्तत्वादिति चेत् - सिद्धान्ते भावातिरिक्ताभावानङ्गीकारात्, धर्मभूत- ज्ञानाभावस्याधिकरणीभूतात्मस्वरूपरूपत्वात्, आत्मस्वरूपभानस्य सुषुप्तावङ्गीकारात्, 'सुखमहमस्वाप्सम्' ‘न किञ्चिदहमज्ञासिषम्' इत्युल्लेखद्वयस्य साम्यम् । ननु नजुल्लेख्यनुल्लेखिप्रतीत्योः कथं समानविषयकत्वसंभव इति चेत्, धर्मभूतज्ञानं हि विषयप्रकाशरूपम् । सुषुप्तौ आत्मव्यतिरिक्तविषयभानाभावात्, तद्दृष्ट्या 'न किञ्चिदहमज्ञासिषम्' इति, सुखस्वरूपस्यात्मनः प्रकाशाच 'सुखमहमस्वाप्सम्' इति चोल्लेखभेदः । विचार- यामो विस्तरेणेदमभावप्रकरणे ( अद्रव्य. 129-132) । ननु 'मामप्यहं न ज्ञातवान् ' इत्युल्लेखात् आत्म- स्वरूपस्यापि भानाभावसिद्ध्या कथं स्वरूपसुखविषयकत्वं 'सुखमहम्' इत्यादिप्रतीतेस्संभवेदिति चेत्, तर्हि आत्मस्वरूपं जडं मन्यसे किं त्वम्? यद्यपि स्वप्रकाश आत्मा स्वतः । अथापि तामसान्तःकरणवृत्त्यावृतत्वान्न प्रकाशत इति चेत्, तर्ह्यत्मा जडः स्यात् । अस्माकं तु धर्मभूतज्ञानस्य सुषुप्तौ लयात्, आत्मनस्तदा तद्विषयत्वाभावादेव कुतो न सङ्गच्छेत ? धर्मभूतेन ज्ञानेनाविषयीकरणेऽपि स्वप्रकाशस्वभावस्य तस्य प्रकाशं को वा निरुन्ध्यात् । वस्तुतस्तु धर्मभूतज्ञानमात्मस्वरूपमात्रविषयकमवतिष्ठते । अत एवासत्कल्पमित्युच्यते आत्मातिरिक्तस्य विषयस्याभानात् । एवञ्चात्मनो ज्ञानविषयत्वादेव सुप्तोत्थितस्यानुसन्धानं संगच्छते । सन्धानं विनानुसन्धानासंभवात् । अतोऽविद्या न प्रत्यक्षेण सिद्ध्यति ॥ ३६ ॥
</details>
