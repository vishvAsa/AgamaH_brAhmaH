+++
title = "057 निर्दोषं यच्च"

+++
<details><summary>मूलम्</summary>

निर्दोषं यच्च शास्त्रं तदपि बहुविधं बोधयत्येव भेदं वाक्ये तत्त्वोपदेशप्रकरणपठिते नान्यपर्यं प्रतीमः ।  
नात्रापच्छेदनीतिर्नियतिमति सदोपक्रमन्यायसिद्धेः स्वप्रख्याप्यापलापे श्रुतिरपि वृषलोद्वाहमन्त्रायते वः ॥ ५७ ॥
</details>

<details><summary>सर्वाङ्कषटीका - ५७</summary>

, 



ननु भोः ! त्वमेव वैतण्डिकोऽसि, योऽस्मान् वैतण्डिकान् निन्दसि । सर्वं व्यावहारिकमिति वदतामस्माकं बौद्धागमापेक्षया व्यावहारिकः प्रमाण्यातिशयो वेदानां संमतः । त्वमपि वैदिकोऽसि । अतः व्यावहारिकं वा प्रामाण्यातिशयं वेदानां कथं निराकरोषीत्यत्रोत्तरमाह – निर्दोषमित्यादि । यच्च **शास्त्रम्** = - वेदाख्यं परमं शास्त्रम् **निर्दोषम्** = प्रमादादिव्यावहारिकदोषरहितं मन्यसे, तदपि **बहुविधम्** = स्वरूपतः, धर्मतः, गुणतश्च जगद्ब्रह्मणोः नानाविधं भेदम् **बोधयत्येव** = उपदिशत्येव, न तु केवलं वक्ति । केवलं वचनं कदाचिदन्यतात्पर्यकमपि स्यात् ; न तूपदेशः, चेतनहितार्थत्वादुपदेशस्य । ननु कथं ज्ञायते भेदस्यो - पदेश्यत्वमेवेत्यत्राह - वाक्य इत्यादि । तत्त्वोपदेशप्रकणपठिते **वाक्ये** = भेदवाक्ये **आन्यपर्यम्** = अन्य- **परताम्** =अन्यतात्पर्यकताम् न **प्रतीमः** = न जानीमः, वयमिति शेषः । लोके कुत्राप्यस्माभिस्तथाऽदर्शनात् । 'भोक्ता भाग्यं प्रेरितारं च मत्त्वा सर्वं प्रोक्तं त्रिविधं ब्रह्ममेतत्' (श्वे. 1-12 ) ' य ईशेऽस्य जगतो नित्यमेव' (श्वे.6-17) इत्यादौ चिदचिदीश्वरभेदस्य, तदनन्तरं तन्निषेधाभावस्य च दर्शनात् ॥ 

ननु भोः ! न वयं प्रमाणानां पौर्वापर्यमादाय पूर्वस्योत्तरेण बाध इति वदामः, येनोच्येत भवता केवलं भेदोऽप्युपदिश्यते; अनन्तरं निषेधोऽपि न दृश्यते कुत्रचिदित्यादि । किन्तु प्रमेययोः विधिनिषेधयोः पौर्वा-यस्यास्च ग्राति परस्वस्थ कृत्वा 



484 

नात्रापच्छेदनीतिर्नियतिमति सदोपक्रमन्यायसिद्धेः 

स्वप्रख्याप्यापलापे श्रुतिरपि वृषलोद्वाहमन्त्रायते वः ॥57॥ 

STE 

पर्यमादाय । विधिनिषेधयोर्मध्ये विधिः पूर्वः, निषेधस्तु पर इति न्यायतत्त्वविदः । अतश्च भेदाभेदयोर्मध्ये भेदो दुर्बलः, अभेद एव प्रबलस्सिध्येतेति भेदस्य मिथ्यात्वसिद्धिरित्याशङ्कां समाधत्ते – नात्रेत्यादि । **अत्र** = प्रकृते बाध्यबाधकभावे **अपच्छेदनीतिः** =अपच्छेदाधिकरणन्यायः **न** = न प्रवर्तते ॥ 

ज्योतिष्म अग्निहोत्रे, बहिष्पवमानस्तोत्रार्थं पञ्चर्त्विजो यजमानश्चोत्थाय यदा गच्छन्ति, तदा क्रमेण परस्परं संबन्धं कल्पयित्वाग्नेः प्रदक्षिणेन गन्तव्यमिति विहितम् - ' अध्वर्यु प्रस्तोतान्वारभते प्रस्तोतारं प्रतिहर्ता प्रतिहर्तारमुद्गाता उद्गातारं यजमानः' इति । एवं गमनसमये तेषां मध्ये विच्छेदे प्राप्ते प्रायश्चित्तं विधीयते । परस्परं संबन्धविच्छेद एवापच्छेद इत्युच्यते । तत्रेकैकापच्छेदे तत्तत्प्रायश्चित्तमपि भवतीत्यत्र न चर्चा । द्वयोस्त्रयाणां वा क्रमेणापच्छेदे प्रायश्चित्तमपि क्रमेण भवेदविरोधात् । युगपदपच्छेदे युगपत्प्रायश्चित्तद्वयानुष्ठाना- संभवात् किं कर्तव्यमिति प्रश्ने, यथेच्छं यत्किञ्चिदिति पूर्वपक्षे, उद्गातुः तत्समूहे प्रधानत्वात्तत्प्रायश्चित्तमेव कर्तव्यमिति निश्चयः । क्रमेण उद्गातृप्रतिहर्त्रेरपच्छेदे तु केशो भवति । उद्गात्रपच्छेदे यज्ञः तत्रैव संस्थाप्यः, पुनर्यनं कृत्वान्ते दक्षिणा देया । प्रतिहर्त्रपच्छेदे तु सर्वस्वदक्षिणा प्रायश्चित्तत्वेनोक्ता । द्वयमपि विरुद्धत्वात्कर्तु- मशक्यम् । अत उद्गातुः वर्गप्रधानत्वात् तत्प्रायश्चित्तमेव कर्तव्यमिति पूर्वपक्षे, यस्यापच्छेदः अनन्तरं जातः, तस्यैव प्रायश्चित्तं कर्तव्यम्, पूर्वापेक्षयोत्तरस्य प्रबलत्वादिति सिद्धान्तः । 'पौर्वापर्ये पूर्वदौर्बल्यम्' (जै. सू. 6- 5-54) इत्यत्रोक्तः अयमपच्छेदन्यायः ॥ 

एवमेव प्रकृतेऽपि विधेः पूर्वत्वात्, निषेधस्य चोत्तरत्वान्निषेध एव प्रबल इति पूर्वपक्षिणामाशयः । परं त्वत्रापच्छेदे एवमेवापच्छेदो भवेदिति नियमो नास्ति । विधिनिषेधयोस्तु क्रमो नियतः । अतः **नियतिमति** = नियतपूर्वापरस्थले सदा-सर्वत्र **उपक्रमन्यायसिद्धेः** = उपक्रमाधिकरणन्यायस्यैव सिद्धेः प्रसक्तेः । नियतपूर्वापरभावस्थले तु उपक्तमाधिकरणन्याय एव प्रवर्तेत । अयं न्यायः 'वेदो वा प्रायदर्शनात् ' (जै. सू. 3-3-2 ) इत्यत्रोक्तः । अतो भेदस्यैवोपक्रमात् तत्रैव तात्पर्यम्, अभेदस्यान्यपर्यं वर्ण्यताम् ॥ 



ननु सर्वत्र निषेधो विधिपूर्वकः । शुक्तौ ' इदं रजतम्' इति विधि विना 'नेदं रजतम्' इति निषेधस्यैवाप्रसक्तेः । यदि पूर्वमेव प्रबलम्, तर्हि शुक्तिरजतं सत्यं स्यादित्यत्राह - स्वप्रख्याप्येत्यादि । स्वेन **प्रख्याप्यस्य** =उपस्थापितस्य स्वेनैव **अपलापे** = निराकरणे **श्रुतिरपि** = वेदोऽपि **वः** = श्रुतेः स्वतः प्रामाण्य- वादिनां भवताम् **वृषलोद्वाहमन्त्रायते** = परस्परविरोधमजानतां मूढजनानां वचनतुल्यं भवेत् । प्रतियोगि- समर्पकमेव निषेधमपि न समर्पयेत् । 'भूतले घटो नास्ति' इत्यादावपि, यदा नञर्थस्याभावः प्रत्यक्षसिद्धः, तदा प्रतियोगिसमर्पकं स्मरणमेव, न प्रत्यक्षं सर्वथा भवेत्, भावाभावयोर्विरोधात् ॥ - 

**वृषलः** = शूद्रः । शूद्रविवाहे धनलुब्धः पुरोहितः 'पादेनेमममानं प्रहर' इति वरं अश्मप्रहारं पादेन कारयति प्रथमम् । अनन्तरम् ' न प्रहृतम्' इति तं वादयति । ततः 'एवमनृतवदनप्रायश्चित्तं करिष्ये' 

203. 

485 

[ शास्त्रस्य भेदप्रतिपादकत्वम् ] 

भेदः प्रत्यक्षसिद्धो न निगमविषयः स्यादिति त्वर्भकोक्तिः 

प्रख्यातादन्यमेनं प्रथयति यदसौ त्वन्मताद्वैतवन्नः । 

सन्मात्रग्राहि चाक्षं नियमयसि; ततो ब्रह्म दृश्यं मृषा स्यात् 



किं ते श्रुत्या तदानीं; फलमपि लभतां वापशूद्राधिकारः ॥58॥ 

इति वादयित्वा प्रायश्चित्तदानं स्वीकरोतीति ग्रामीणानां कथा । संस्कृतभाषानभिज्ञः शूद्रो वरः स्ववचनविरोधं न जानाति यथा, तथा श्रुतिरपि स्ववचनविरोधं न जानातीति स्यादित्ययं न्यायः 'वृषलोद्वाहमन्त्रन्यायः ' ॥ अयं भावः - 'भूतले घटो नास्ति' इति ह्येकं वाक्यम् । तत्र नञ्व्यतिरिक्तम् सर्वं नञर्थस्यैव शेषभूतम् । प्रसक्तस्यैव निषेधसंभवात् नञः प्रत्येकं प्रयोगाभावात् । अतस्तत्र तावन्मात्रस्य प्रत्येकवाक्यत्वं नास्त्येव । एवमेव ' नेदं रजतम्' इत्यत्रापि । परं त्विदं सर्वमपि न समभिव्यवहारस्थल एव । अन्यथा आपणे 'इदं रजतम्' इति वाक्यमपि प्रतियोगिसमर्पकत्वात् भ्रान्तिप्रयुक्तं स्यात् । 'ज्ञानिनां दृष्ट्या द्वयं तुल्यम्' इत्यादिकं त्वज्ञानिनामेवेत्युक्तं सहस्रशः । तत्फलभूतमुपदेशानुपपत्त्यादिकमप्युक्तं तथैव । प्रकृते भेदाभेदयोर्मध्ये पूर्वापरीभावो दुर्निरूप इत्यप्युक्तमनुपदमेव । अधिकं समनन्तरश्लोके द्रष्टव्यम् ॥ ५७ ॥
</details>
