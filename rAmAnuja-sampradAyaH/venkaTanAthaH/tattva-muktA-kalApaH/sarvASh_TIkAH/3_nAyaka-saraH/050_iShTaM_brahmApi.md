+++
title = "050 इष्टं ब्रह्मापि"

+++
<details><summary>मूलम्</summary>

इष्टं ब्रह्मापि दृश्यं तव च कथयतस्तस्य जिज्ञास्यतादीन् मिथ्या चेद् दृश्यताऽस्मिन्ननुविमतिपदेऽप्येवमेषा त्वयेष्टा ।  
लिङ्गं जाड्यादिकं चेत्तदपि मम मते ह्यंशतः स्यादसिद्धं मिथ्यालिङ्गैश्च सिध्येत् किमपि यदि भवेद्बाष्पधूमोऽग्निलिङ्गम् ॥ ५० ॥
</details>

<details><summary>सर्वाङ्कषटीका - ५०</summary>

उक्तानुमाने साध्यमेवं दूषयित्वा हेतुमपि विकल्प्य दूषयति- इष्टमित्यादि । ब्रह्मापि, तस्य जिज्ञास्यतादींश्च कथयतः तव दृश्यम् इष्टम् । 'अथातो ब्रह्मजिज्ञासा' इत्यादौ ब्रह्मणः जिज्ञासा- 

196. 

473 

लिङ्गं जाड्यादिकं चेत्, तदपि मम मते ह्यंशतः स्यादसिद्धं 



मिथ्यालिङ्गैश्च सिध्येत् किमपि यदि, भवेद्वाष्पधूमोऽग्निलिङ्गम् ॥50॥ 

[ व्यावृत्तत्वहेतुकानुमाननिरासः ] 

व्यावृत्तं शुक्तिरूप्यं विदितमिह मृषा; विश्वमेवं न किं स्यात् ? मैवं हेतोरयुक्तेः स खलु भिदुरता बाध्यता नाशिता वा । 

विषयत्वमुच्यते । 'आत्मा वारे द्रष्टव्यः' इति ब्रह्मणो द्रष्टव्यत्वादिकञ्चोच्यते । एवं कथयतस्तव ब्रह्मापि दृश्यम् **इष्टम्** =संमतम् । अन्यथा विचारशास्त्रम्, ब्रह्मापरोक्ष्यमित्यादि सर्वं विरुद्ध्येत । एवञ्च ब्रह्मणोऽपि मिथ्यात्वं स्यात् । श्रुत्या च ब्रह्मणस्सत्यत्वसिद्धिश्चेत्, मिथ्यात्वाभाववति ब्रह्मणि दृश्यत्त्वसत्त्वात् व्यभिचारः । व्यभिचारपरिहारं शङ्कते - मिथ्येत्यादि । **अस्मिन्** = ब्रह्मणि **दृश्यता** = हेतुभूतं दृश्यत्वम् मिथ्या चेत्, **विमतिपदे** =विमतम् इति निर्दिष्टे पक्षेऽपि **एषा** = दृश्यता **एवम्** = मिथ्यारूपा त्वया इष्टा **ननु** = मिथ्यैव तव संमता किल । तथा च जगत्यपि दृश्यत्वं मिथ्यैव । तथा च जगद्वा सत्यं स्यात्, ब्रह्म वा मिथ्या स्यात्, दृश्यत्वस्योभयत्राङ्गीकारात् ॥ 

पुनरपि प्रकारान्तरेणाशङ्क्य समाधत्ते - लिङ्गमित्यादि । **लिङ्गम्** = मिथ्यात्वसाधको दृश्यत्वरूपो हेतु : जाड्यादिकं **चेत्** = जडत्वरूपम् यदि । दृश्यत्वं हि दृग्विषयत्वं दृग्भिन्नत्वपर्यवसायि । तच्च जडत्वे पर्यवस्यतीत्यर्थः । आदिपदेन दृग्भिन्नत्वग्रहणम् । एवञ्च मिथ्यात्वाभाववति ब्रह्मणि जडत्वस्य, ब्रह्मभिन्नत्वस्त्य वाऽभावात् न व्यभिचार इति भावः । समाधत्ते - **तदपि** = जडत्वमपि मम मते अंशतः असिद्धं स्यात् **हि** = पक्षत्वेनाभिमते जगति जीवस्यान्तर्भावात्, तत्र च **हेतोः** = जडत्वस्य एतत्सिद्धान्तेऽनङ्गीकारात् अंशतः **असिद्धम्** = स्वरूपासिद्धिः । हेतुर्हि वादिद्वयसंमंत आवश्यकः । अतश्च भागासिद्धिः । एवं ब्रह्मभिन्नत्व- विवक्षायामपि, एतत् सत्यम्, उत मिथ्या ? आद्येऽपसिद्धान्तः । द्वितीये जगदन्तर्गते जडे ब्रह्माभेदः स्यात् । तथा च ब्रह्म **जडम्** =अस्वप्रकाशं च स्यात् । किञ्च - **मिथ्यालिङ्गैश्च** = मिथ्याभूतहेतुभिरपि **किमपि** = यत्किञ्चि- दपि **यदि** = सत्यं यदि सिद्ध्येत्, बाष्पधूमः - धूमत्वेन भ्रान्तं बाष्पमपि **अग्निलिङ्गम्** = अग्न्यनुमापकम् भवेत् । **बाष्पम्** = हेमन्तादौ जलोपरि दृश्यमानः हिमसदृशः जलपरिणामविशेषः । अतश्च मिथ्याभूतेन दृश्यत्वादिलिङ्गेन सिद्ध्यत् मिथ्यात्वं मिथ्या स्यादिति जगत् सत्यं स्यात् । अतो दृश्यत्वहेतुना न जगन्मिथ्यात्वसिद्धिः ॥ ५० ॥
</details>
