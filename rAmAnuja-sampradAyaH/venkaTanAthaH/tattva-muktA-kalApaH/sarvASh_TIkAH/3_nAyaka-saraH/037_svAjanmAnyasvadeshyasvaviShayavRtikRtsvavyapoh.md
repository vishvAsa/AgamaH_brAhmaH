+++
title = "037 स्वाजन्मान्यस्वदेश्यस्वविषयवृतिकृत्स्वव्यपोह्यार्थपूर्वात् ध्वान्तोत्थाद्यप्रभावद्विमतमितिरिहापूर्वनिर्भासनाच्चेत्"

+++
<details><summary>मूलम्</summary>

स्वाजन्मान्यस्वदेश्यस्वविषयवृतिकृत्स्वव्यपोह्यार्थपूर्वात् ध्वान्तोत्थाद्यप्रभावद्विमतमितिरिहापूर्वनिर्भासनाच्चेत् ।  
अज्ञानाज्ञानभेत्त्री किमियमनुमितिः स्वेष्टभङ्गोऽन्यथा तु व्यर्थाऽसाविन्द्रियादिष्वतिचरणमसिद्ध्यादि च स्याद्विकल्पे ॥ ३७ ॥
</details>

<details><summary>सर्वाङ्कषटीका - ३७</summary>

तदिदं भावरूपमज्ञानमनुमानेनापि सिद्ध्यतीति वदतो विवरणकारस्यानुमानमनूद्य दूषयति – स्वाजन्मे- त्यादि । विमता मितिः इति **विशेष्यम्** = पक्षः । सैव स्वपदग्राह्या । **अजन्म** = प्रागभावः । तथा च स्वप्रागभावव्यतिरिक्तेति अर्थविशेषणम् । एवं **स्वदेश्यः** = स्वदेशगतः **स्वविषयवृतिकृत्** = **स्वेन** = प्रमाणज्ञानेन 



448 

अज्ञानाज्ञानभेत्त्री किमियमनुमितिः, स्वेष्टभङ्गोऽन्यथा तु 

व्यर्थाऽसाविन्द्रियादिष्वतिचरणमसिद्ध्यादि च स्याद्विकल्पे ॥37॥ 

प्रकाश्यः यो विषयः, सः स्वविषयः । तस्य **वृतिः** = आवरणम्, तत्कृत् । स्वविषयावरणकारीत्यर्थः । **स्वव्यपोह्यः** = **स्वेन** = प्रमाणज्ञानेन **व्यपोह्यः** = निवर्त्यः । एतादृशार्थपूर्वकत्वम् प्रमाणज्ञाने वर्तते ॥ 

**अपूर्वनिर्भासनात्** =अपूर्वस्यार्थस्य प्रकाशनात्; **अपूर्वः** = एतावता अप्रकाशितो योऽर्थः, तस्य प्रकाशकरणात्, इति हेतुः । साध्यकोटौ स्वप्रागभावव्यतिरिक्तस्वदेश्य इत्याद्यर्थविशेषणम् । तथा च ‘विवादाध्यासितं प्रमाणज्ञानम्, स्वप्रागभावव्यतिरिक्तस्वदेशगतस्वविषयावरणहेतुस्वनिवर्त्यवस्त्वन्तरपूर्वकम्, अप्रकाशितार्थप्रकाशकत्वात्, अन्धकारे प्रथमोत्पन्नप्रदीपप्रभावत्' इति संपूर्णोऽनुमानाकारः । यत्र यत्र अप्रकाशितार्थप्रकाशकत्वं वर्तते, तत्र सर्वत्र स्वप्रागभावव्यतिरिक्तादिविशेषणककिञ्चिद्वस्तुपूर्वकत्वं वर्तते । यथा घटादिज्ञानेऽन्धकारादिपूर्वकत्वं दृष्टमिति व्याप्तिग्रह्या । चेत् इति पूर्वपक्षानुवादसमाप्तिद्योतकः ॥ 

प्रमातुः आत्मनोऽपि ज्ञानस्वरूपत्वात्, तस्य च कदाप्यप्रकाशासंभवात् तद्व्यावृत्यर्थं प्रमाणपद- विशेषणम् । प्रमाणम्, प्रमेयम्, प्रमाता इति त्रिपुट्यां प्रमेयप्रकाशस्यैव प्रमाणापेक्षा, न तु प्रमातुः । तस्य घटादिकं यदा प्रकाशते, तत्र तावत्कालं घटादेः अप्रकाश एवासीत् । यदा च तद्विषयकं ज्ञानमुत्पन्नम्, तदानीमेव प्रकाशते । पूर्वमप्रकाशस्य च कारणम्, तदावारकान्धकारादिः । अन्धकारादिना अप्रकाशमानोऽर्थः, दीपादिना प्रकाश नीयते । एवं बाह्ये सूर्यादिप्रकाशे सत्यपि, अनवधानादिवशादपि घटादिर्न प्रकाशते । अतश्चान्तर्वर्तमानं घटादिविषयकमज्ञानं ज्ञानेनैव व्यपोह्यते । एवञ्च बाह्येन घटाद्यावरणहेतुनान्धकारादिना तावत्कालमप्रकाशितोऽर्थः दीपादिना यदा प्रकाशं नीतः, तदा तेन दीपादिनान्धकारो निरस्यते । एवमान्तरेण घटविषयकेण ज्ञानेन, तावत्कालं घटाद्यप्रकाशहेतुः यदज्ञानमान्तरमासीत्, तत् तेन घटज्ञानेन निरस्यत इति ज्ञानस्य बाह्यान्धकारपूर्वकत्ववत्, आन्तराज्ञानपूर्वकत्वमप्यावश्यकमिति, आन्तरमज्ञानमन्धकारवदेव भावरूपमेव स्यादित्यनुमीयतेऽज्ञानस्य भावरूपत्वम् । उक्तानुमाने, प्रमातुरपि ज्ञानरूपत्वात् तस्य सदा स्वप्रकाशत्वाद- ज्ञानपूर्वकत्वाभावात् बाधवारणाय प्रमाणज्ञानम् इत्यत्र पक्षे प्रमाणपदविशेषणम् । पक्षस्य सिद्ध्यसिद्धिभ्यां व्याघातदोषपरिहाराय जल्पकथादृष्ट्या विमतम् इति पक्षनिर्देशः । मितिपदं तद्विवरणरूपम् । वादकथायां हेत्वाभासादिनिग्रहस्थानोत्थापनाभावात्, पुरोऽवस्थितब्रह्मचार्यादेर्विवक्षितबोधदृष्ट्या शब्दानामाधिक्येऽपि न कोपि दोष इति दृष्ट्या विमतमितिः इति पदद्वयप्रयोगः । जल्पदृष्ट्या तु विमतमित्येव पक्षनिर्देशः । वाद- जल्पादीनां स्वरूपं तु तत्प्रकरणे भविष्यति ॥ 

उक्तानुमाने दूषणान्याह - अज्ञानेत्यादि । इयम् अनुमितिः, किम् अज्ञानाज्ञानभेत्री, उत न? प्रथमपक्षे – स्वेष्टभङ्गः । अन्यथा तु द्वितीयपक्षे तु, असौ अनुमितिः व्यर्था भवदिष्टासाधनात् । अयमर्थः- प्रमाणज्ञानम् इति किल पक्षः । इदमनुमानं भावरूपाज्ञानसाधकत्वात्, भावरूपाज्ञाने प्रमाणज्ञानरूपम् । अत इदमप्यनुमानं पक्षकोटावन्तर्भवति, उत न? यद्यन्तर्भवति, तदानेन साध्यमानस्य भावरूपाज्ञानस्याज्ञानान्तर- 

183. 

449 

[चित्सुखोक्तानुमानपरीक्षा ] 

यच्चोक्तं दैवदत्ती मितिरितरमितिन्यायतो हन्त्यनादिं 

मात्वात् तन्मित्यभावाधिकमिति, तदपि स्यादबाधं विपक्षे । नाभावो भावतोऽन्यो न च पुरुषभिदाऽस्त्येकजीवत्ववादे 

दृष्टान्ते ध्वंसकत्वं न च विदितमिदं ध्वंसतामात्रसिद्धेः ॥38॥ 



पूर्वकत्वसिद्ध्या भावरूपाज्ञानद्वयं सिद्ध्येत् । तथाचापसिद्धान्तः । यदि नान्तर्भवति, तदास्यानुमानस्य प्रमाणज्ञानरूपत्वमेव न स्यात् । ततश्चेदं भावरूपाज्ञाने प्रमाणमेव न स्यादित्यनेनानुमानेन भावरूपाज्ञानमेव न सिद्धयेदितीदमनुमानं व्यर्थम् ॥ 

दूषणान्तराण्यप्याह - इन्द्रियेत्यादि । **विकल्पे** = अप्रकाशितार्थप्रकाशकत्वरूपहेतोः विकल्पे कृते, **इन्द्रियादिषु** = चक्षुरादौ **अतिचरणम्** = व्यभिचारः, असिद्ध्यादि च स्यात् । अयमर्थः - ' अप्रकाशितार्थ - प्रकाशकत्वात्' इत्यत्र हेतौ प्रकाशकत्वं कीदृशं विवक्षितम् ? प्रकाशकत्वं हि प्रकाशहेतुत्वम् । तच्च प्रकाशकारणत्वरूपम्, उत प्रकाशकरणत्वरूपम् ? आद्ये आलोकादौ घटादिप्रकाशसहकारिहेतौ अज्ञानपूर्वकत्वा- भाववति हेतोस्सत्वाद्व्यभिचारः । द्वितीयकल्पे, आलोकादीनां घटादिप्रकाशकरणत्वाभावात् व्यभिचारपरि- हारेऽपि तादृशप्रकाशकरणेषु इन्द्रियादिषु अज्ञानपूर्वकत्वाभावात् व्यभिचारः। दृष्टान्ते प्रदीपप्रभादौ प्रकाशकरणत्वाभावात् दृष्टान्तासिद्धिश्च । अतो नानेनानुमानेन भावरूपाज्ञानसिद्धिः ॥ ३७ ॥
</details>
