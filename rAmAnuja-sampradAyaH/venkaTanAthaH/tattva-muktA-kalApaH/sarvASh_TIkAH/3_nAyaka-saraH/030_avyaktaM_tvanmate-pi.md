+++
title = "030 अव्यक्तं त्वन्मतेऽपि"

+++
<details><summary>मूलम्</summary>

अव्यक्तं त्वन्मतेऽपि ह्यनवयवमथाप्येतदंशा विकारास्ते चान्योन्यं विचित्राः पुनरपि विलयं तत्र तत्त्वेन यान्ति ।  
इत्थं ब्रह्मापि जीवः परिणमति विहृत्यर्थमित्यप्यसारं स्वानर्थैकप्रवृत्तेः प्रसजति च तदा सर्वशास्त्रोपघातः ॥ ३० ॥
</details>

<details><summary>सर्वाङ्कषटीका - ३०</summary>

I 

स्वरूपपरिणामवादमेव प्राचीनं परिष्कर्तुं प्रयतमानस्य पक्षमनूद्य निराकरोति - अव्यक्तमित्यादिना । **त्वन्मतेऽपि** = विशिष्टपरिणामवादिनस्तव मतेऽपि **अव्यक्तम्** = प्रकृतितत्त्वम् अनवयवं **हि** = निरवयवमित्यत्र न हि विवादः । सांख्यानां प्रकृतिः त्रिगुणात्मिका, स्वतन्त्रा च । सिद्धान्ते तु त्रिगुणाश्रया ब्रह्माधीना च । इतरत्सर्वं नित्यत्वनिरवयवत्वादिकं हि समानम् । सांख्यमते प्रकृतेर्गुणत्रयात्मकत्वात्सा सावयवेति केचन मन्येरन् । न तत्समीचीनम् । यतः प्रकृतिः तदेकदेशेन केवलसत्त्वेन वा, रजसा वा, तमसा वा न परिणमते, किन्तु - तावत्संघातरूपा प्रकृतिरेव महदादिरूपेण परिणमते । अतो त्रिगुणात्मकमेव द्रव्यमेकम्, गुणगुणि- 

176. 

439 

इत्थं ब्रह्मापि जीवः परिणमति विहृत्यर्थमित्यप्यसारं 

स्वानर्थैकप्रवृत्तेः; प्रसजति च तदा सर्वशास्त्रोपघातः ॥30॥ 

[भास्करमतपरीक्षा ] 

ब्रह्मैवोपाधिभिन्नं भजति बहुविधां संसृतिं, सोऽप्यनादिः 

तस्मान्नात्यन्तभिन्नो जड इति तु मते दुःखमद्वारकं स्यात् । 





भेदानङ्गीकारात्तथोच्यते । **अथापि** = एवं सत्यपि अनेन वक्ष्यमाणार्थस्याविरोधः सूच्यते । विकाराः महदादयस्तत्परिणामभूताः **तदंशाः** = प्रकृत्येकदेशरूपा एव । न हि प्रकृतिस्संपूर्णा महद्रूपेण परिणमते; तथा सति प्रकृतिरेव न शिष्येत । न चेष्टापत्तिश्शङ्कया, अन्तिमतत्त्वस्यैकस्यैव परिशेषप्रसङ्गात् । एवञ्च प्रकृतितत्त्वस्य निरंशत्वेऽपि, अंशत एव परिणामो वाच्यः । **च** = अपि च **ते** = प्रकृतिविकारभूताः जगति वर्तमानाः सर्वे पदार्थाः **अन्योन्यम्** = परस्परं **विचित्राः** = विलक्षणाः । पुनरपि ते **तत्र** = प्रलयकाले ते पदार्थाः प्रकृतावेव **तत्त्वेन** = वस्तुत एव, न तु कल्पिततया **विलयम्** = अन्ते लयम् **यान्ति** = प्राप्नुवन्ति । **इत्थं** = एवमेव **ब्रह्मापि** = परब्रह्मापि **विहृत्यर्थम्** = **विहारार्थम्** = लीलारसानुभवाय **जीवः** = जीवरूपः **परिणमति** = परिणामं प्राप्नोति **इत्यपि** = एवं वर्णनमपि **असारम्** = प्रतिष्ठितं न भवेत् । कुतः ? स्वानर्थैक- **प्रवृत्तेः** = स्वसङ्कटार्थमेव जगत्सृष्टौ ब्रह्मणः प्रवृत्तेरापत्तेः । तत्सहनशक्तिस्तस्य वर्तत इति नायं दोष इत्यत्र - तदा स्वदुःखार्थमेव बुद्धिपूर्वकप्रवृत्त्या सर्वशास्त्रोपघातश्च **प्रसजति** = सकलशास्त्रविरोधापत्तिः॥ 

प्रकृतित्वे ते 

अयमाशयः - युक्तिस्तु समीचीनैव । परन्तु 'त्वन्मतेऽपि' इत्युक्तं तु न युक्तम्, यतस्सिद्धान्ते जडायाः प्रकृतेः स्वतःपरिणामो नाङ्गीक्रियते, किन्तु ब्रह्मशरीरभूतायास्तस्याः शरीरिणः परमात्मनः संकल्पा- देव परिणामः । अतो हेयप्रत्यनीककल्याणैकतानस्वरूपस्य निर्विकारस्य परमपुरुषार्थरूपस्य ब्रह्मणः स्वरूप- परिणामिन्याः जडायाः प्रकृतेस्तुलनं सर्वथानुचितमित्याशयः ॥ 

यथैव वृक्षरूपेण बीजं विकसति स्वयम् । पत्रपुष्पफलाद्यंशैरसंकीर्णं स्वतो भवेत् ॥ तथैव बीजं जगतो ब्रह्माप्यद्भुतशक्तिकम् । नानारूपमसंकीर्णं चित्रं विकसति स्वयम् ॥ सैषैवाद्भुतशक्तिस्तु मायेति परिकीर्तिता । स मायी सृजते विश्वमिति वक्ति श्रुतिः स्वयम् ॥ 

एवञ्च ब्रह्मापि लीलार्थं चिदचिदीश्वररूपेण परिणमत इत्यङ्गीकारे कानुपपत्तिः ? यदि 'परिणमते ' इति पदे न समाधानम्, तर्हि 'विकसति' इति कथ्यताम् । अथवा विवर्तत इत्युच्यताम् ॥ 

सर्वे शब्देन तृप्यन्ति, शब्देनैव द्विषन्ति च । अर्थतत्त्वं न जानन्ति पण्डितप्रवरा अपि ॥ गुणदोषादिकं सर्वं पश्यन्ति स्वस्वभावतः । सृष्टिविज्ञानरीत्या तु द्रष्टव्यं तद्विवेकिभिः ॥ ३० ॥
</details>
