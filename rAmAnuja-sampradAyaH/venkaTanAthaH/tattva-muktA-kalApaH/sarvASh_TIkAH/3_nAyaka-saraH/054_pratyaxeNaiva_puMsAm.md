+++
title = "054 प्रत्यक्षेणैव पुंसाम्"

+++
<details><summary>मूलम्</summary>

प्रत्यक्षेणैव पुंसां भवति दृढतरो देह एवाऽऽत्ममोहो ज्वालैक्यप्रत्यभिज्ञाद्युभयमपि च तद्बाध्यते ह्यागमाद्यैः ।  
तस्मादक्षादिसिद्धं श्रुतिभिरपि जगद्बाध्यतामित्ययुक्तं सन्देहार्हेषु शक्तं यदिह न खलु तद्दोषदूरेष्वपि स्यात् ॥ ५४ ॥
</details>

<details><summary>सर्वाङ्कषटीका - ५४</summary>

VIDS 

प्रत्यक्षस्यापि परोक्षेण बाधो युज्यत एवेत्याशङ्क्य, बाध्यबाधकभावं शिक्षयन् समाधत्ते - प्रत्यक्षेणे- त्यादि । **पुंसाम्** = सर्वेषामपि जनानाम् देह **एव** = अतिस्थूलेऽनात्मन्येव देहे **दृढतरः** = आमोक्षमपलपितुमशक्यः **मोहः** = अहमित्यात्मभ्रमः प्रत्यक्षेणैव भवति । एवम् **ज्वालैक्यप्रत्यभिज्ञाद्यपि** = भिन्नासु दीपज्वालासु 'सैवेयं दीपज्वाला' इति ऐक्यभ्रमरूपा प्रत्यभिज्ञा **दृढतरा** = ऐक्यं भ्रम इति जानतामपि सर्वेषामपि पुंसां भवति । आदिपदेन दर्पणस्थतया मुखभ्रमादि गृह्यते ॥ 

I 

'अहं स्थूलः ' ' अहं कृशः' इत्यादिभ्रमः शरीरातिरिक्तात्मज्ञानवतामपि दुस्त्यज इति सूचनाय एवकारद्वयम् दृढतरपदं च । ज्ञानिनां त्वौपाधिकः, इतरेषां तु भ्रमः । अत्र च ज्ञानमन्यत्, बुद्धिरन्येत्येतदेव कारणमित्यादिकं जीवसर एव गतम् । एवमेव सुसूक्ष्ममतीनामपि ज्वालैक्यज्ञानं स्वरसम् । एवं स्वमुखस्य दर्पणस्थत्वेनैव दुरपह्नवं दर्शनं च । उभयमपि च **तत्** = द्विविधमपि अपरोक्षरूपं ज्ञानम्, श्लोके कण्ठत उक्तत्वात् ‘उभयम्' इत्युक्तिः । वस्तुतस्तु नौयानादौ वृक्षादिचलनभ्रमाः, महति चन्द्रे अल्पत्वभ्रमादयो बहुलं दृश्यन्त एव । एते सर्वेऽप्यपरोक्षरूपा एव भ्रमाः **आगमाद्यैः** = परोक्षैः आप्तवाक्यरूपशब्दानुमानैः बाध्यते **हि** = बाध्यत इति सर्वसंमतमेव ॥ 

**तस्मात्** = एवं सर्वप्रतिपन्नानुभवदर्शनात् **अक्षादिसिद्धम्** = प्रत्यक्षादिसिद्धमपि **जगत्** = ब्रह्मभिन्नमिदं जगत् बाध्यताम् **श्रुतिभिरपि** = परोक्षैः श्रुतिरूपशब्दैरपि का हानिः ? इति कथनम् **अयुक्तम्** = न क्षोदक्षमम् । कुतः ? **सन्देहार्हेषु** = सूक्ष्ममतीनां संशययोग्येषु विषयेषु यत् **शक्तम्** = अपरोक्षस्यापि बाधसंभव- सहितं यत् प्रत्यक्षम्, तत् **इह** = प्रकृते जगत्प्रत्यक्षे **दोषदूरेष्वपि** = भ्रमहेतुभूतकारणदोषबाधकप्रत्ययगन्ध- रहितेष्वपि प्रत्यक्षेषु न खलु **स्यात्** = नैव संभवप्रसरं स्यात् । श्रुतिभिः इत्यनुमानोपलक्षकम् ॥ 

एकस्य ज्ञानस्य भ्रमत्वनिर्णयः खलु तादृशज्ञानकारणगतदोषनिर्णयेन, अनन्तरकालिकेन 'नेदं तथा' इति बाधकानुभवदर्शनेन वा भवेत्, न तु निरुपाधिकतया प्रत्यक्षं सर्वं परोक्षेण बाध्यत एवेत्युत्सर्गः, उपजीव्यविरोधासंभवस्यानुपदमेव प्रदर्शितत्वात् । प्रकृते जगद्दर्शने उक्तकारणद्वयस्याभावान्न बाध्यत्वम् अन्यथा श्रुतेरपि ब्रह्मभिन्नत्वेन मिथ्यात्वादप्रमाण्यप्रसङ्गः । बाधितानुवृत्तिस्तु निरस्तैव, बाधितत्वस्यैव विचार्य- माणत्वात् । अतो जगन्मिथ्यात्वं दुस्साधम् ॥ 



480 

[शास्त्रप्रत्यक्षयोर्विरोधपरिहारः ] 

200. प्रत्यक्षं दोषमूलं, श्रुतिरिह न तथाऽपौरुषेयत्वहानेः 

तस्मात् सा बाधिकाऽस्येत्यसदखिलधियामन्ततो दोषसाम्यात् । 

वस्तुतः प्रत्यक्षत्वं वा परोक्षत्वं वा बाध्यत्वे बाधकत्वे वा न प्रयोजकम्, द्वेधाप्यनुभवदर्शनात् । किन्तु विरुद्धयोः प्रमाणयोर्मध्ये यत्सावकाशम्, तत् बाध्यम्, यत् निरवकाशम्, तदेव बाधकम् । सावकाशत्वं नाम **अन्यथासिद्धत्वम्** = प्रकारान्तरेण नेतुं शक्यत्वम् । निरवकाशत्वं **नामानन्यथासिद्धत्वम्** = प्रकारान्तरेण नेतुमशक्यत्वम् । " यथार्थं सर्वविज्ञानमिति वेदविदां मतम्' इति शतशश्शपथकरणेऽपि 'ममोत्पन्नं ज्ञानं प्रमा, न वा' ? इति संशयः समयविशेषे सर्वेषां सहजः । अत्र च कारणं ज्ञानबुद्ध्योर्भेद एव । अतस्तत्परिहाराय विचारोऽप्यावश्यकः । विचारणे च यत् अन्यथासिद्धम्, तद्बाध्यते ; अनन्यथासिद्धं प्रमाणं शिष्यते । जगद्विषयकप्रत्यक्षस्यान्यथासिद्धेरदर्शनात्, अद्वितीयश्रुत्यादेरन्यथानयनस्य बहुधाप्रदर्शि- तत्वात् श्रुत्या जगतो न मिथ्यात्वसिद्धिः । 'आदित्यो यूपः' इत्यादौ श्रुतेरन्यथा नयनस्य सर्वसंमतत्वात्, श्रुतेरन्यथानयनमेवापचार इत्यादिभावना कापट्यमूला । अतश्च द्वयोः ज्ञानयोर्विरोधेऽन्यतरस्यैव प्रामाण्यात्, पुनः पुनर्विचारवर्धनं न श्रेयसे । अतीन्द्रियविषयेषु शतशो विचारेऽपि ये संशयग्रहग्राहान्न विमुच्यन्ते, त एव ‘अज्ञश्चाश्रद्धधानश्च संशयात्मा विनश्यति' (गी. 4-40 ) इति वचनविषयाः । एतदुपर्यपि यद्वक्तव्यम् तत् 60 श्लोके वक्ष्यामः ॥ ५४ ॥
</details>
