+++
title = "009 रुद्रेन्द्रादिश्च यत्र"

+++
<details><summary>मूलम्</summary>

रुद्रेन्द्रादिश्च यत्र स्फुरति परतयाऽनन्यथासिद्धलिङ्गैस्तत्तत्तत्त्वैर्विशिष्टो हरिरखिलतनुस्तासु विद्यासु वेद्यः ।  
पारम्यं त्वान्यपर्यान्न भवति न किरित्यादिभिः स्तोत्रवाक्यैरन्याकूतैर्नमस्यादिभिरपि न परः स्यादनैकान्त्यदुःस्थैः ॥ ९ ॥
</details>

<details><summary>सर्वाङ्कषटीका - ९</summary>

ननु नारायणानुवाके (सहस्रशीर्षानुवाके) संज्ञारूपस्य नारायणपदस्य सत्त्वेन तस्य विष्णुपारम्यपरत्व- निर्णयेऽपि, यत्र उमापतित्वनीलकण्ठत्वादिरूपं शिवासाधारणं लिङ्गं दृश्यते, त्वाष्ट्रवधकर्तृत्वादिरूपमिन्द्रासा- धारणं वा लिङ्गं दृश्यते तत्प्रकरणानां विष्णुपरत्वासंभवेन कथं विष्णोः सर्वब्रह्मविद्यावेद्यत्वसंभव इत्यत्राह- रुद्रेन्द्रादीति । 'उमासहायं परमेश्वरं प्रभुं त्रिलोचनं नीलकण्ठं प्रशान्तम्' (कै. 6) इत्युपक्रम्य 'ज्ञात्वा तं मृत्युमत्येति नान्यः पन्था विमुक्तये' (कै. 9) इति दर्शनात् रुद्रस्य पारम्यमनिवार्यम् । एवं 'मामेव विजानीहि ' 'एतदेवाहं मनुष्याय हिततमं मन्ये, त्रिशीर्षाणं त्वाष्ट्रमहनम् - तं मामायुरमृतमित्युपास्व' (कौ.3-9) इत्यादौ यत्र **च** =यस्मिन् प्रकरणे **अनन्यथासिद्धैलिङ्गैः** = **अन्यथा** = नारायणपरतया नेतुमशक्यैः उमापतित्वत्वाष्ट्रहन्तृत्वादिरूपैर्लिङ्गैः रुद्रेन्द्रादिश्च परतया **स्फुरति** = रुद्रो वा इन्द्रो वा सर्वोत्कृष्टतया प्रतीयते, तासु **विद्यासु** = तादृशब्रह्मविद्यासु **अखिलतनुः** = सर्वचिदचिच्छरीरी **हरिः** = विष्णुरेव **तत्तत्वैः** = तत्तत्प्रकरणप्रतिपाद्यचेतनाचेतनरूपैः तत्त्वैः **विशिष्टः** = शरीरी वेद्यः उपास्यो भवति । अतः रुद्रेन्द्रादिशरीरकः परमात्मा नारायण एव सर्वत्र मुमुक्षूपास्यः । एवम् - **आन्यपर्यात्** = तात्पर्यान्तरसत्त्वात् न किरित्यादिभिः स्त्रोत्रवाक्यैः पारम्यं न **भवति** = इन्द्रादीनां परदेवतात्वं न संभवति । एवम् - **अन्याकूतैः** = अन्यतात्पर्यकैः अत एव अनैकान्त्यदुः **स्थैः** = व्यभिचारादिदोषग्रस्तैः **नमस्यादिभिरपि** = नमस्कारादिभिरपि, परः न **स्यात्** = रुद्रेन्द्रादिः परतत्त्वं न स्यात् इत्यन्वयार्थः । ' न किरिन्द्रस्त्वदुत्तरः' इति श्रुतिः । हे इन्द्र ! **त्वदुत्तरः** = त्वत्तः श्रेष्ठः **किः** = कश्चिदपि **न** = नास्ति इत्यर्थः । 'कः' इत्यर्थे 'किंः' इति वैदिकप्रयोगः । अनेनेन्द्रस्य सर्वश्रेष्ठत्वमुच्यते । एवं नमकानुवाके (तै. सं. 4-5 ) नमस्कारस्सर्वोऽपि रुद्रविषयः श्रूयते । नैवं विष्णोः स श्रूयते । तेन रुद्रस्यैव नमस्कार्यत्वसिद्ध्या तस्यैव श्रेष्ठत्वसिद्धिरिति पूर्वपक्षसंग्रहः । समाधानं तुस्तोत्रस्य सर्वस्यापि तत्तदुद्देश्यभूतदेवतादेः सन्तोषार्थत्वेन तत्तत्प्रकरणे इन्द्रादेस्तथा स्तोत्रमात्रेण न तस्य सर्वेश्वरत्वसिद्धिः । रुद्रस्योग्रत्वेन हिंसकत्वप्रसिद्ध्या, तत्प्रसादार्थं तथा नमस्कारबाहुल्यं युज्यते । अत एवान्ते ‘नमस्तेऽस्तु मा मा हिंसीः' इति श्रूयते । **मा** =मां प्रति मा **हिंसीः** = हिंसको माभूरित्यर्थः । लोकेऽपि 

375 

[अवतारतत्त्वम् ] 



155. 

धर्माणां स्थापनार्थं स्वयमपि भजते शासिता शासनं स्वं 

स्वस्यापि प्रत्यवायानभिनयति नृणां पापभीतिं विधित्सुः । शुद्धैः स्वेच्छावतारैर्भजति सुलभतां तावतोत्पत्त्यनूक्तिः 

प्रोक्तो विष्णुः शिखायामपि हि स पुरुषः प्राप्ततारार्धमात्रः ॥10॥ 

हिंसकं दृष्ट्वा एवं प्रार्थयन्ति जना इति प्रसिद्धमेव । अत एवमादिभिः नैषां परत्वनिर्णयः । एतादृशस्थलेऽ- र्थनिर्णयार्थमेव ऐन्द्रीन्यायः प्रवृत्तः । स च पूर्वमेव (जीव. 35 ) विवृतः ॥ ९ ॥
</details>
