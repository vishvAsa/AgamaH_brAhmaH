+++
title = "067 रूपस्थानायुधाख्याजनिलयविधृतिव्यापृतीच्छागुणादेर्विश्वाधारे निषेधो"

+++
<details><summary>मूलम्</summary>

रूपस्थानायुधाख्याजनिलयविधृतिव्यापृतीच्छागुणादेर्विश्वाधारे निषेधो विधिरपि विषयद्वैतशाम्यद्विरोधौ ।  
इत्थंभूते निषेधः क्वचिदपि न विधिं बाधते सावकाशः कल्याणैरस्य योगस्तदितरविरहोऽप्येकवाक्यश्रुतौ च ॥ ६७ ॥
</details>

<details><summary>सर्वाङ्कषटीका - ६७</summary>

परमात्मनः रूपस्थानादिविषये विधितो निषेधस्य प्राबल्यमाशङ्कय परिहरति-रूपेत्यादि । प्रथमः पादः एकः समस्तपदात्मकः । **रूपम्** = आकारः **स्थानम्** = परमपदादिकः स्थानविशेषः । **आयुधानि** = चक्रादीनि, प्राधान्येन पञ्च, विस्तरेण तु षोडश, अनन्तानि वा । **आख्या** = वासुदेवादिसंज्ञा । **जनिः** = जन्म **विलयः** = तिरोधानम् **विधृतिः** = जगद्धरणम् **व्यापृतिः** = विविधाः व्यापाराः लीलारूपाः । **इच्छा** = संकल्पः, **गुणाः** =सत्यकामत्वादयः । आदिना निग्रहानुग्रहादयो ग्राह्याः । एतेषाम्, **विश्वाधारे** = परमात्मनि विधिः, **निरोधः** = निषेधोऽपि **विषयद्वैतशाम्यद्विरोधौ** = विषयस्यैव एवं विविधत्वात् शान्तपरस्परविरोधौ भवतः । **इत्यंभूते** = विषये एवमत्यन्तलोकविलक्षणे **सावकाशः** = विषयभेदेन निर्वाहयोग्यः निषेधः क्वचिदपि स्थले विधिं न बाधते, सावकाशत्वादेव । कथमुभयोस्सावकाशत्वमित्यत्र - अस्य **च** = परमात्मनश्च कल्याणैः शुभैः अकर्ममूलैः विग्रहादिभिः योगः संबन्धः, **तदितरविरहोऽपि** = कर्ममूलैरशुभैः शरीरादिभिः असंबन्धश्च एकवाक्यश्रुतौ ' अपहतपाप्मा विजरो विमृत्युः' इत्युपक्रम्य 'सत्यकामस्सत्यसंकल्पः' (छा. 8-1-5) इति एकस्मिन्नेव वाक्ये आम्नातौ । अतस्तात्पर्यं चेत्, उभयत्रापि स्यात्, नो चेदुभयमपि न स्यात् । यद्युभयमपि मास्तु इति कश्चिद्वदेचेत्, तदा स्वीयाक्षिद्वयप्रदानेन परस्यैकाक्ष्यपहारन्यायः स्मर्तव्यः ॥ 





अयमर्थः - परमात्मा तु शब्दैकसमधिगम्य इति सर्वैरपि वेदान्तिभिरुद्धष्यते । श्रुतिरपि ' नैषा तर्केण मतिरापनेया प्रोक्ताऽन्येनैव सुज्ञानाय प्रेष्ठा' (कठ. 1-2-9) इति वक्ति परमात्मनस्तर्कातीतत्वम् । अत एव तत्तादृशज्ञानिमात्रोपदेश्यत्वं स्पष्टं वदति । अत एव च सः 'औपनिषदः' इत्यपि कथ्यते । उपनिषदस्तु 

213. 

499 

[देवतानां स्वरूपविमर्शः ] 

देहादिर्देवतानां हविरनुभवनं सन्निधेर्यौगपद्यं 

प्रीतिर्दानं फलस्याप्यसदिति कथयन्त्यर्धलोकायतस्थाः । 



विविधं तं वर्णयन्ति । अरूपम् -सरूपम्, सगणम् - निर्गुणम्, स्रष्टारम् - संहर्तारम्, उद्धर्तारम् अधः कर्तारम्, जगद्रूपम्-जगद्विरूपम्, वेद्यम् - अवेद्यम्, सुलभम् - दुर्लभम्, अतिसन्निहितम् - अतिदूरस्थम्, रक्षकम् - शिक्षकम्, इत्यादिपरस्परविरुद्धानेकप्रकारं वर्णयन्ति । शब्दैकसमाधिगम्यं परंब्रह्म । शब्देन योऽर्थो यथोच्यते, तत्तथैवाङ्गीकर्तव्यमिति वदन्त एवैते उक्तकोट्योरन्यतरां कोटिं केवलं मानयन्तः, अन्यां कोटिं च दूरीकुर्वन्तः, परस्परं कथं कलहायन्ते इत्येतद्रहस्यं स एव भगवान् **मायावी** = मायाप्रभुर्जानीयात् । अत एव भगवान् रामानुजः 'एवञ्च सति भेदो वा, अभेदो वा, द्वयात्मकता वा, वेदान्तवेद्यः कोऽयमर्थस्समर्थितो भवति' इति स्पष्टं प्रश्नं परं कुर्वन् 'सर्वस्य वेदवेद्यत्वात् सर्वं समर्थितम्' इत्यनिर्दिष्टमुत्तरं दत्त्वोपरिगच्छतीत्येतदवधेयं जिज्ञासुभिस्सर्वैरपि । 'कोऽयमर्थः ' इत्येव प्रश्नः; न तु 'किं वाक्यम्' इतीत्येतदप्यवधेयमत्र । आत्मानं यतिपतिच्छात्रम् सबहुमानं प्रकाशन्त एत एवाचार्याः भगवद्रामानुजस्येङ्गितं सूचयन्ति - 'सत्त्वानीह विरुद्ध- जातिजनुषा सिद्धानि सिद्धाश्रमे वैरं यत्र मिथस्त्यजन्ति विधयस्सर्वैर्निषेधैस्सह' इति । एवमेवात्र प्रकृते भगवद्दिव्यमूर्तिभूषणायुधादिविचारेऽपि - 'बिभ्राणमात्मनि सदा महतीं विभूति देहेन तन्मयनिदर्शितभूषणास्त्रम्। आलिङ्गितं कमलया मम चित्तवृत्तेरालम्बनं भवतु दैवतमद्वितीयम् ॥' इति च । (श.दू. 17 ) ॥ 

किमुक्तं भवत्यनेनेति चेत्, एतदुक्तं भवति- 

बुद्धेर्मायाविकारत्वाद्वर्धयेद्भेदमेव सा । कोटिद्वयस्मृतिर्यावत्तावत्सीमा भवेद्धियः ॥ 

/ 

ज्ञानमेव हि सर्वेषां केशानामुत्तरं भवेत् । अहंकारक्षयो यावद्भवेद्ज्ञानं ततः क्रमात् ॥ अहंकारक्षयोपायोऽप्युक्तः पूर्वं (जीव ) सुविस्तरात् । स्थानं तर्हि विचारादेः किमित्यत्र समाहितम् ॥ बुद्धिर्यावन्निवर्तेत विचारात्तावदेव च । ज्ञानस्याङ्कुरचिह्नं तदवधेयं तु साधुभिः ॥ 

'न हि ज्ञानेन सदृशं पवित्रमिह विद्यते । तत्स्वयं योगसंसिद्धः कालेनात्मनि विन्दति ॥' 'श्रद्धावान् लभते ज्ञानं तत्परस्संयतेन्द्रियः । ज्ञानं लब्ध्वा परां शान्तिमचिरेणाधिगच्छति ॥ ' किमत्र बहुनोक्तेन सारमेतत्तु गृह्यताम् । सर्वकालेषु सर्वेषां हितं तद्भगवद्वचः ॥ 

'भोक्तारं यज्ञतपसां सर्वलोकमहेश्वरम् । सुहृदं सर्वभूतानां ज्ञात्वा मां शान्तिमृच्छति ॥ ६७ ॥
</details>
