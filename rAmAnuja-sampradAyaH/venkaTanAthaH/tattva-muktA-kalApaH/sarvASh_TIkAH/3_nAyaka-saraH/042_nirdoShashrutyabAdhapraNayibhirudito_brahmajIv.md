+++
title = "042 निर्दोषश्रुत्यबाधप्रणयिभिरुदितो ब्रह्मजीवानुबन्धी"

+++
<details><summary>मूलम्</summary>

निर्दोषश्रुत्यबाधप्रणयिभिरुदितो ब्रह्मजीवानुबन्धी मायाविद्याविभागोऽप्यफल इह परोन्मोहनार्था हि माया ।  
मिथ्यार्थान् दर्शयित्वा विहरणमपि तैस्तादृशं भावयन्ती मायैव स्यादविद्या न कथमितरथा स्यादनुच्छेदनीया ॥ ४२ ॥
</details>

<details><summary>सर्वाङ्कषटीका - ४२</summary>

ब्रह्मणोऽविद्याश्रयत्वानुपपत्तिं परिजिहीर्षुः कश्चित् मायाविद्याविभागमाश्रयत् । तदनूद्य दूषयति- निर्दोषत्यादि । **निर्दोषश्रुत्यबाधप्रणयिभिः** = ब्रह्मणो निर्दोषत्वप्रतिपादकानाम् 'निरवद्यम्' इत्यादिश्रुतीनाम्तत्त्वमुक्ताकलापः 

454 

मिथ्यार्थान् दर्शयित्वा विहरणमपि तैस्तादृशं भावयन्ती 

मायैव स्यादविद्या न कथमितरथा स्यादनुच्छेदनीया ॥42॥ 

**अबाधे** = यथाश्रुतार्थस्य बाधाभावे **प्रणयिभिः** = **विश्वासवद्भिः** = तादृशश्रुतेर्यथा बाधो न स्यात्तथा निर्वाह्य- मिच्छद्भिः कैश्चित् **उदितः** = कथितः **ब्रह्मजीवानुबन्धी** = ब्रह्मानुबन्धी माया, जीवानुबन्धी अविद्या इति मायाविद्याविभागोऽपि **अफलः** = व्यर्थः । कुत इत्यत्र - **हि** = यतः माया **परोन्मोहनार्था** = इतरेषांव्यामोह- जननी **इह** =अस्मिन् शास्त्रे कथ्यत इत्यध्याहार्यम् ॥ 

अस्तु परेषां मोहजननी माया । ब्रह्मगता माया जीवान् मोहयति । जीवास्तु मुग्धाः अविद्याया आश्रया इति ब्रह्मणो निरवद्यत्वं जातमेवेत्यत्र स्वतात्पर्यं विवृणोति - मिथ्यार्थानित्यादिना । **मिथ्यार्थान्** = मिथ्याभूतानर्थान् **दर्शयित्वा** = जीवेभ्यः प्रदर्श्य, **तैः** = तादृशैर्मिथ्यार्थदर्शिभिः जीवैस्सह **तादृशम्** = मिथ्या- भूतम् **विहरणमपि** = लीलामपि **भावयन्ती** = ब्रह्मणः संपादयन्ती सा अविद्या मायैव **स्यात्** = अविद्यारूपैव कथं न स्यात्? मायया मोहितैः जीवैस्सह विहरणं हि सृष्टेरुद्देश इति 'लोकवत्तु लीलाकैवल्यम्' (ब्र.सू.2- 1) इत्युक्तम् । एवं यदि लीला कर्तव्या, तर्हि ब्रह्मणोऽपि मिथ्याभूतार्थदर्शनमावश्यकम् । लोके तु मायाविनः पुरुषा मिथ्यार्थान् इतरेभ्य एव प्रदर्शयन्ति, न तु स्वयं तत्पश्येयुः । ब्रह्म यदि स्वयमपि मिथ्याभूतानर्थान् पश्येत्, तर्हि भ्रान्तिदर्शनात् मायाविद्याविभागो निरर्थक इत्यत एव प्रथममेव ' अफलः' इत्युक्तम् । ननु जीवास्तु भ्रान्ताः । ब्रह्म तु न भ्रान्तम् । यथा वा 'एकश्चन्द्रः' इति ज्ञानवतामपि अङ्गुल्यवष्टम्भादिना द्विचन्द्रदर्शनं भवति, अथापि द्रष्टुः भीत्यादिकं न भवति, तद्वत् मिथ्यात्वेनैव जगद्दर्शनं ब्रह्मणः । जीवस्य तु सत्यत्वेन जगद्दर्शनमित्यस्ति महान् विशेष इति ब्रह्मणो नाविद्या, किन्तु मायैवेति चेत्तत्राह - **इतरथा** = यद्येतादृशदर्शनं न दोषः, तर्हि सा माया अनुच्छेदनीया **स्यात्** = निवर्तनीया न स्यात् । 'भूयश्चान्ते विश्वमायानिवृत्तिः' (श्वे. 1-10 ) इति सकलविधमायाया अपि निवृत्तिरेवाभिधीयते । द्विचन्द्रदर्शनादावपि अङ्गुल्यवष्टम्भो दोष एव, अविद्यमानवस्तुदर्शनहेतुत्वात् । तद्वत् मायापि अविद्यमानजगद्दर्शनहेतुत्वाद्दोष एव । अतश्च स्वव्यतिरिक्तसर्वनिवृत्तिरेव परमपुरुषार्थ इति ब्रह्मणो मायासंबन्धोऽपि दोष एव । अतश्च घट्टकुट्ट्यां प्रभातम् । अतो मायाविद्याविभागोऽपि नेष्टसाधकः ॥ 

अयमाशयः परेषाम् – 'ब्रह्मैव स्वाविद्यया संसरति, स्वविद्यया मुच्यते' इत्यत्र, स्वाविद्ययेत्यस्य स्वविषयिणी अविद्येत्यर्थः । एवं स्वविद्ययेत्यत्रापि । ब्रह्मविषयिण्या अविद्याया आश्रयः ब्रह्मैव । अयमेव ब्रह्माज्ञानवादः । एभिः ब्रह्मणोऽज्ञानाश्रयत्वमसहमानैः जरदद्वैतिभिः प्रायः परिणामाद्वैतिभिः भर्तृप्रपञ्चादिभिः मायाविद्ययोर्भेद उक्तः । तत्र माया ब्रह्मनिष्ठा, अविद्या तु जीवनिष्ठा इति ब्रह्मणोऽविद्याश्रयत्वं परिहृतम् । परन्तु लोके मायावी परानेव मोहयति, न त्वात्मानम् । 'मायामोहितः' इत्यादावपि ऐन्द्रजालिकादिमायया पर एव मोहितः । प्रकृते ब्रह्मव्यतिरिक्तस्य कस्यापि तदानीमभावात्, अनेनैव कल्पनेऽन्योन्याश्रयादिदोषाच्च नेष्टसिद्धिः । अत्र तु 'ब्रह्मैव संसरति स्वमायया' इति पक्षो दूष्यते ॥ 

188. 

455 

[ ब्रह्मणो जगदुपादानत्वनिर्वाहः ] 

मिथ्याभूतस्य सत्यं निरुपधि भजते न ह्युपादानभावं 

तस्योपाधिश्च मिथ्यात्मक इति निरधिष्ठानता नास्य युक्ता । 



वस्तुतस्तु - अविद्या इति विद्येतरत् किञ्चिद्वस्त्वेव विवक्षितम्, अदित्यसुरादिपदवत् । दितिरिति कश्यपप्रजापतेर्ज्येष्ठपत्नी । तदन्या तत्पत्नी अदितिरिति । एवमसुरपदमपि । इयं प्राचां प्रक्रिया । एवं अविद्यापदमपि तत्तत्प्रकरणानुरोधेन कर्म वा अन्यद्वा किञ्चिदभिधत्ते भावात्मकमेव स्वतः । अत एव भावरूपाज्ञानसाधनकेशोऽपि वृथा, तन्निरासप्रयासोऽपि ॥ 

काकदन्तपरीक्षावदेतादृशपरीक्षणम् । यद्यप्यध्यात्मशास्त्रेषु नाधिकं शोभतेऽञ्जसा ॥ तथाप्याचार्यवर्यास्तु तत्कालादिसमीक्षया । यक्षानुरूपन्यायेन किञ्चिदूचुस्तु वैभवात् ॥ गतः कालस्तादृशोऽद्येत्यवधेयं मनीषिभिः । शब्दस्य वर्धनं त्यक्त्वा वस्तुतत्त्वं विचिन्त्यताम् । अदितिश्च दितिश्चास्तां पत्न्यौ कश्यपसंमते । विद्याविद्ये मिलित्वैव साधनं नस्समीरिते ॥ ‘अविद्या कर्मसंज्ञान्ये' त्यार्षं वाक्यमपीक्ष्यताम् । अतो मायाश्रयत्वं तद्ब्रह्मणः कल्पितं धिया ॥ यतो मायेति नास्त्येव पृथक्काचित् स्वरूपतः । धर्मभूतज्ञानवत्सा कामादिपदबोधिता ॥ लीलोपकरणं सा तु ब्रह्मणो जगदीशितुः । प्रश्नातीतेति तात्पर्यादाह लीलापदं मुनिः ॥ 

ननु नेत्रदोषमूलकं द्विचन्द्रदर्शनं द्रष्टुः भयादिजनकं भवति । एकश्चन्द्रः' इति जानन्नेव कश्चित् बुद्धिपूर्वकमङ्गुल्यवष्टंभादिहेतुना चन्द्रद्वयं यदि पश्यति, तस्य भयादिकं न भवत्येव । एवमेवैन्द्रजालिक इतरान् व्यामोहयन् क्रीडति । स्वयं तु स्वसामर्थ्यं पश्यन्नन्दतीत्यदोष इति चेत्- 

तर्हि स्वीक्रियतां लीलावादः प्राज्ञैस्समीरितः । त्यज मिथ्यात्ववादं च ब्रह्मवैभवहारकम् ॥ तूष्णीं वा तिष्ठ दुर्ज्ञेयं तत्त्वं मत्वा सतामपि । गच्छ श्रेयस्करे मार्गे न मायावशगो भव ॥ ४२ ॥
</details>
