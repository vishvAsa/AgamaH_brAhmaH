+++
title = "079 स्वीकृत्येशानतत्त्वं कतिचन"

+++
<details><summary>मूलम्</summary>

स्वीकृत्येशानतत्त्वं कतिचन जहतस्तत्प्रसादादिसाध्यं गङ्गाम्भःपञ्चगव्यप्रभृतिवदवदन् पावनत्वादि तस्य ।  
तच्छ्रुत्यादिप्रतीपं यदपि च फलदं दर्शितं निष्प्रसादं तच्चैतस्य प्रसादादिति हि निजगदुर्धर्ममर्मज्ञचित्ताः ॥ ७९ ॥
</details>

<details><summary>सर्वाङ्कषटीका - ७९</summary>

अत्यन्तोपयुक्ते परमात्मनः सर्वफलप्रदत्वे प्रसक्तामाशङ्कामनूद्य परिहरति - स्वीकृत्येत्यादि । **कतिचन** = निर्गुणवादिनः **ईशानतत्त्वम्** = ईश्वरतत्त्वम् **स्वीकृत्य** = अङ्गीकृत्यापि **तत्प्रसादादिसाध्यम्** = तदीयानुग्रहनिग्रहसाध्यं फलम् **जहतः** = त्यजन्तः **तस्य** = परमात्मनः **पावनत्वादि** =परिसुद्ध्यादिहेतुत्वम् **गङ्गाम्भःपञ्चगव्यप्रभृतिवत्** = गङ्गाजलपञ्चगव्यादिवत् अवदन् । निर्गुणवादिनो हि परमात्मनो जगत्स्रष्टृत्व- मोक्षप्रदत्वादिकं परमात्मनः स्वरूपप्रयुक्तम्, न तत्संकल्पादिमूलकम् । यथा वा गङ्गाजलस्य परमपावनत्वं सर्वैरुच्यते । न हि तत्र गङ्गा स्वसंकल्पादितरान् पावयति, किन्तु स्वरूपत एव । एवं पञ्चगव्यादेरपि पावनत्वं स्वतः । जडानां हि तेषां नेच्छादिसंभवः । तद्वदेव परमात्मनोऽपि सर्वं सङ्गच्छते इति तेषामाशयः । तदेतत् **श्रुत्यादिप्रतीपम्** = श्रुतिस्मृत्यादिविरुद्धम् । 'धातुः प्रसादात् ' ( म.न. 12 ) इति कण्ठत एव प्रसादस्याभिधानात् । ‘तत्प्रसादात्परां शान्ति स्थानं प्राप्स्यसि शाश्वतम् ' ( गी. 18-62) 'हार्दानुगृहीतः ' (ब्र.सू. 4-2-16) इत्याद्यादिपदेन ग्राह्यम् । निर्गुणवादस्य च बहुधा निराकृतत्वात् नानुपपत्तिः । किञ्च - यदपि **च** = क्षीरजलादिकमपि **निष्प्रसादम्** = मध्ये देवताप्रसादादिकमन्तरापि **फलदम्** = वत्सपोषणादिरूपफलप्रदं प्रदर्शितम्, **तच्च** = तदपि **एतस्य** = परमात्मनः प्रसादादेव इति हि **धर्ममर्मज्ञचित्ताः** = महर्षयः निजगदुः - अवोचन् । किमधिकोक्त्या! 'पयोम्बुवचेत्तत्रापि' (ब्र.सू.2-2-2 ) इत्यादौ क्षीरस्य वत्सपोषकत्वम्, जलस्य सस्यरक्षकत्वं वा तत्तद्वस्तुस्वभावादेवेति संकल्पापेक्षा कुतः ? इत्याशंकायाम्, तेषामपि तथात्वम् 

225. 

511 

[ईश्वरतत्त्वविचारोपसंहारः ] 

त्रय्यन्तोदन्तचिन्तासहचरणसहैरेभिरस्मिन् परस्मिन् 

भक्तिश्रद्धास्तिकत्वप्रभृतिगुणसिरावेधिभिस्तर्कशस्त्रैःः । 



परमात्मसंकल्पाधीनमिति हि स्थापयामास भगवान् बादरायणः । एवं सति मोक्षप्रदत्वादौ किमु वक्तव्यम् । अयमेव विशेषः सांख्यपक्षात् बादरायणपक्षस्येत्यवधेयम् । अतस्सर्वं भगवदधीनमेवेत्येव परमास्तिकानां वैदिकानां सिद्धान्तः ॥ 

परं त्विदमप्यवधेयमत्र - यद्यप्युक्तमेतन्न निराक्रियते ; अथापीदमप्यत्र द्रष्टव्यम् । 'पवित्राणां पवित्रं यः ' ' न हि ज्ञानेन सदृशं पवित्रमिह विद्यते ' ( गी. 4 - 38 ) । इत्यादीनि वचनान्यपि श्रूयन्त एव । अत एतादृशविषयेषु चर्चेव प्रथमं त्याज्या । स्वानुभव एक एवात्र परमं प्रमाणं भवितुमर्हति । मानवाः प्रायः स्वस्वरूपमेव सम्यङ्न जानन्ति । एवं सत्यप्रमेये वाङ्मनसातीते कथं वृथा विचारं वर्धयन्तीति विचित्रमेव । आगच्छता कालेनानुभविनां क्षाम एव सर्वक्षामहेतुः प्रतिभाति ॥ 



परमार्थतस्तु - आत्मोपासनपरमात्मोपासनयोर्वैलक्षण्यं भगवानेव स्पष्टयति गीतायाम् । विश्वरूपदर्शनानन्तराध्यायारंभे – 'अर्जुन उवाच – एवं सततयुक्ता ये भक्तास्त्वां पर्युपासते । ये चाप्यक्षरमव्यक्तं तेषां के योगवित्तमाः ॥ ' ( गी. 12- 1) इति । पूर्वार्धेन साकारोपासना अथवा भक्तिमार्गः पृष्टः । उत्तरार्धेन तु आत्मोपासना, अथवा निराकारमार्गः पृष्टः इति स्पष्टं वर्तते । मार्गद्वयमपीदं उपासनारूपमेव, 'उपासते ' इत्युस्योभयत्र समानत्वात् । उभयोरपि फलं यद्यपि समानम् । अथाप्यात्मोपासकाद्भगवदुपासकस्य फले नैर्भर्यम् ' तेषामहं समुद्धर्ता' (गी. 12-7 ) इति कण्ठत एव वदति भगवान् । परमात्मोपासकस्यैव आत्मोपासकापेक्षया युक्ततमत्वमपि स एवाह - ' मय्यावेश्य मनो ये मां नित्ययुक्ता उपासते । श्रद्धया परयोपेताः ते मे युक्ततमा मताः ॥' (गी. 12-2 ) इति । कुत एवमित्यादेर्वैज्ञानिकमुत्तरं त्वन्यत्र । वस्तुतस्तु आत्मोपासनायां न सर्वेप्यधिकृताः । किन्तु अंशपुरुषाणामेव । यतः आत्मा निराकारः । तदुपासनं तु मन्दप्रज्ञानां सर्वथा न संभवितुमर्हति ॥ 

कैवल्यभगवत्प्राप्त्योः द्वितीयं श्रेष्ठमुच्यते । एतदेव यतः पूर्णं कैवल्यादिति निश्चयः ॥ रहस्यं भक्तियोगे तु महदस्ति विशेषतः । भगवद्भक्तसाधूनां सङ्गात्स्पष्टं भवेदिदम् ॥ अतो विचारं सन्त्यज्य चरेयुस्तप उत्तमम् । एक एव भवेत्पुंसामुपायो ह्ययमेव हि ॥ ७९ ॥
</details>
