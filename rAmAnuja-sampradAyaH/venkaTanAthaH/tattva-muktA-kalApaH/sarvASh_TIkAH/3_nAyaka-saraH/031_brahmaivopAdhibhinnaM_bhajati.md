+++
title = "031 ब्रह्मैवोपाधिभिन्नं भजति"

+++
<details><summary>मूलम्</summary>

ब्रह्मैवोपाधिभिन्नं भजति बहुविधां संसृतिं सोऽप्यनादिस्तस्मान्नात्यन्तभिन्नो जड इति तु मते दुःखमद्वारकं स्यात् ।  
सौभर्यादौ व्यवस्था न कथमुपधिभिः स्वावतारेषु चैषा सर्वज्ञः स्वैक्यवेदी कथमनवधिभिर्जीवदुःखैर्न दुःख्येत् ॥ ३१ ॥
</details>

<details><summary>सर्वाङ्कषटीका - ३१</summary>

ब्रह्मव्यतिरिक्तस्योपाधेस्सत्यतावादिनो भास्करस्य मतं विमृशति - ब्रह्मैवेत्यादि । **ब्रह्मैव** = नित्यशुद्धबुद्धमुक्तस्वरूपं परं ब्रह्मैव उपाधिभिन्नम् अविद्याख्योपाधिना नानात्वमापन्नम् बहुविधां **संसृतिम्** = 



440 

सौभर्यादौ व्यवस्था न कथमुपधिभिः स्वावतारेषु चैषा 

सर्वज्ञः स्वैक्यवेदी कथमनवधिभिर्जीवदुः खैर्न दुःख्येत् ॥31॥ 

नानाविधसांसारिकसुखदुःखादिकम् **भजति** = अनुभवति । अत्र शङ्करमत इवाविद्याश्रयादिविकल्पानां नाव- काश इति भावः । यतः - सोऽपिउपाधिरपि **अनादिः** = नित्यः, अत एव सत्यश्च, मिथ्याभूतस्यानादित्वादि निरूपणासंभवात् । उपाधेर्मिथ्यात्वे, तत्कल्पकोपाध्यन्तरकल्पनाया आवश्यकत्वादनवस्थाप्रसङ्गः ॥ 

ननु उपाधीनां ब्रह्मभिन्नत्वे सत्यत्वे च प्रलयकाले नाशासंभवात्, 'एकमेवाद्वितीयम्' इति प्रलय- कालिक मैक्यं विरुध्येतेत्यत्राह - **तस्मात्** = ब्रह्मणः **नात्यन्तभिन्नः** = जडः उपाधिः अत्यन्तं भिन्नो न । जडत्वादेव अत्यन्तमभिन्नोऽपि न, किन्तु भिन्नाभिन्नः । उपाधिब्रह्मणोस्तु भेदवत्, अभेदस्यापि स्वाभाविकत्वात् प्रलयकाले ब्रह्मव्यतिरिक्तासद्भाववचनानामप्युपपत्तिरिति सर्वश्रुतिनिर्वाह इत्याशयः । एवं च यद्यपि जीव- ब्रह्मणोरभेद एव स्वाभाविकः, भेदस्त्वौपाधिकः । उपाधिश्च मायाविद्यादिपदवाच्या जडा प्रकृतिरेव । सा चानादिः । अतश्चाश्रयविकल्पः, अनवस्था वा न भवतीति एषामभिप्रायः । अस्मिन्नपि मते दूषणमाह - इति त्वित्यादि । इति मते **तु** = इत्यस्मिन्मते तु **दुःखम्** = सांसारिकं दुःखम् **अद्वारकम्** = साक्षादेव ब्रह्मनिष्ठम् स्यात् । जीवब्रह्मणोरभेदस्यैव स्वाभाविकत्वादिति हेतुः । ननूपाधीनां ब्रह्मणश्च भेदात् दुःखादिकमौपाधिकमेव, न तु स्वाभाविकमिति न दोष इति चेत्, तत्राह - सौभर्यादावित्यादि । योगिनः सौभर्यादेः योगप्रभाव- वशादनेकशरीरपरिग्रहे **उपधिभिः** = उपाधिभिः **व्यवस्था** = सुखादिव्यवस्था सौभर्यात्मनि कथं **न** = कुतो न भवति ? तत्र हि उपाधिभेदेऽपि सुखानुभवः एकस्यैव सौभरेर्भवतीति शरीररूपोपाधिभेदेऽपि सुखादिकं तत्तच्छरीरावच्छिन्नस्येति व्यवस्था नास्ति किल ! तादृशी व्यवस्था प्रकृते कथं नाभवदित्यर्थः । अतः जीवेश्वरभेदस्यौपधिकत्वेऽपि जीवगतानां दुःखानां ब्रह्मणि प्रसङ्गोऽनिवार्य एव । ननु सौभरेः भोगार्थमेव युग- पदनेकशरीरस्वीकारात्, तादृशयोगप्रभाववशादेव सुखदुःखादि तत्तच्छरीरावच्छिन्नस्यात्मनस्तावच्छरीरप्रति- संबंन्धिनस्सङ्गच्छत इत्यत्राह – स्वावतारेष्वित्यादि । **एषा** = व्यवस्था **स्वावतारेषु** = **स्वस्य** = ब्रह्मणः **अवतारेषु** = रामकृष्णाद्यवतारेषु **उपाधिभिः** = शरीराद्युपाधिभिः कथं न? शरीरभेदे सत्यात्मा एक एव किल । 



नन्ववताराणां कालभेदस्य सत्त्वात्, जन्मान्तरविस्मरणवत् स्यादित्यत्राह - सर्वज्ञ इत्यादि । जीवानां कर्मवश्यत्वाज्जन्मान्तरास्मरणं घटेत । परमात्मनस्तु नित्यसर्वज्ञत्वात् कथं विस्मरणसंभवः । अतः - **सर्वज्ञः** = सहजनित्यसर्वज्ञः परमात्मा **स्वैक्यवेदी** = जीवानां स्वस्य चैक्यं जानन् **अनवधिभिः** = असंख्यैः जीवदुः **खैः** = स्वाभिन्नजीवात्मगतदुःखैः कथं न दुःख्येत् ? अत औपाधिकजीवब्रह्मभेदवादोऽपि न साधीयान् । ननु तर्हि अभेदवत् भेदस्यापि स्वाभाविकत्वाङ्गीकारे निर्वाहः सुलभः स्यादिति चेत्, भास्करमते तथानङ्गीकारात्, यादवप्रकाशैरेव तथाङ्गीकारात् । एतन्मतस्य अनुपदमेव (श्लो. 28), पूर्वसरे च (श्लो. 11) विस्तरेण निरासात् । भास्करेणापि तथाङ्गीकारे तद्दोषाणामत्राप्यतिदेशस्य दुर्वारत्वात् । अतो जीवब्रह्मभेदः स्वाभाविक एव ॥ 

177. 

441 

[ भास्करमते बन्धमोक्षव्यवस्थानुपपत्तिः ] 

बन्धो ब्रह्मण्यशेषे प्रसजति; स यदोपाधिसंयोगमात्रात् 

सादेश्याच्चेदुपाधौ व्यभिचरति भवेत् बन्धमोक्षाव्यवस्था । 



ननु जगति ‘अहम्' इत्यभिमानस्य प्रतिशरीरं भिन्नत्वात्, अहंकाररूपोपाधिभेदाद्भेदव्यवहारः । यदा चैतादृशोपाधिलयः तदैव 'अहमेवेदं सर्वम्', 'अहं ब्रह्मास्मि', इत्याद्यनुभवस्संगच्छत इति चेत्; तर्हि भेददर्शनवेलायां तस्याज्ञानं वा, भ्रान्तिर्वा वाच्या । उभयमपि न संगच्छते, यतः 'ब्रह्म नित्यसर्वज्ञमिति श्रुतिसिद्धम् । अतस्तस्य साक्षाद्दोषाश्रयत्वे 'निरवद्यम् निरञ्जनम्' इत्यादिश्रुतिविरोधः । कुत्रचिदैकात्म्योपदेशोऽपि सर्वव्यवहारातीततत्त्वदृष्ट्या, न तु व्यक्तिदृष्ट्या । अतो यावद्विचारो बुद्धिभेदश्च तावदैकात्म्यवादो न कर्तव्य एव । किञ्च अन्तः करणभेदसिद्धौ जीवभेदसिद्धिः, जीवभेदे सिद्धेऽन्तः करणभेदसिद्धिरित्यन्योन्याश्रयः । संसारस्यानादित्वान्नायं दोष इति चेत्, तर्हि 'जीवः, ईशः, विशुद्धा चित्, तथा जीवेशयोर्भिदा । अविद्या तच्चितोर्योगः षडस्माकमनादयः' इत्युक्तविवर्तपक्ष एवाङ्गीक्रियताम्, को लाभ उपाधिसत्यताङ्गीकारेण ? अतः पक्षद्वयस्यापि समानत्वात् औपाधिकजीववादोऽपि न साधीयान् । विवर्तवादस्त्वनुपदमेव विमृश्यते ॥ ३१ ॥
</details>
