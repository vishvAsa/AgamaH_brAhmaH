+++
title = "074 युक्तिः प्रश्नोत्तरादेर्न"

+++
<details><summary>मूलम्</summary>

युक्तिः प्रश्नोत्तरादेर्न हि पुरुषभिदां बुद्धिभेदं च मुक्त्वा तस्माद्व्यूहादिभेदे कतिचन पुरुषाः स्युः परेणानुबद्धाः ।  
तन्न स्वच्छन्दलीलः स्वयमभिनयति स्वान्यतां सर्ववेदी तद्वच्छिष्यादिवृत्तिप्रसृतिमिह सतां शिक्षयन् सानुकम्पः ॥ ७४ ॥
</details>

<details><summary>सर्वाङ्कषटीका - ७४</summary>

परव्यूहविभवादयस्साक्षात्परमात्मन एव रूपभेदा इत्येतदाक्षिप्य समाधत्ते - युक्तिरित्यादिना । **प्रश्नोत्तरादेः** =पाञ्चरात्रसंहितासु दृश्यमानस्य, परव्यूहादिरूपेषु परस्परं प्रश्नोत्तरादेः, आदिपदेनोपदे- श्योपदेशकत्वादिकं ग्राह्यम्, **पुरुषभिदाम्** = पुरुषभेदम् बुद्धिभेदम् च **मुक्त्वा** = परित्यज्य न **युक्तिः** = युक्तत्वं 



220. 

506 

तन्न स्वच्छन्दलीलः स्वयमभिनयति स्वान्यतां सर्ववेदी 

तद्वत् शिष्यादिवृत्तिप्रसृतिमिह सतां शिक्षयन् सानुकम्पः ॥74॥ ४ 

[ अद्भुतवृत्तान्तादीनां प्रश्नातीतत्वम् ] 

विश्वान्तर्वर्तिबालोदरगतमखिलं कस्य विश्वासभूमिः ? 

तस्मात् औपेन्द्रमीदृक् भवतु रसवशादिन्द्रजालं प्रवृत्तम् । मा भूत् आश्चर्यशक्तेरवितथमिदमित्येव सर्वाप्तसिद्धेः 

व्याघातस्योपशान्तिः तदनुगुणदशाभेदयोगादिभिः स्यात् ॥75॥ 

न हि वक्तुं शक्यम् । तस्मात् व्यूहादिभेदे सहिताः, मिश्रिता वा पुरुषाः **स्युः** = भवेयुः । अज्ञाने खलु प्रश्नः। साक्षात्परमात्मरूपत्वे तेषां न ह्यज्ञानसंभवः । अतः एतानि रूपाणि अज्ञेन जीवेन मिश्रितानि भवेयुः, न तु परमात्मनः शुद्धरूपाणि – इत्याक्षेपः ॥ 

तदेतत्प्रत्याह–तन्नेति । प्रश्नोत्तरादिकं तर्हि कथमिति चेत्, दुर्बलमतीनां समाधानायाह- **स्वच्छन्दलीलः** = स्वेच्छया स्वयं लीलारसमनुभवन् **सर्ववेदी** = सर्वज्ञः **सानुकम्पः** = अनवधिकदयापरतन्त्रो भगवान् **तद्वत्=स्ववत्** =स्वयं यथा तथैव **शिष्यादिवृत्तिप्रसृतिम्** = गुरुशिष्यादिपरंपराक्रमादिकम् **इह** = एतल्लोके **सताम्** = साधूनां **शिक्षयन्** = परिष्कृत्य बोधयन् **स्वान्यताम्** = रूपभेदेन तिष्ठन् स्वयम् **अभिनयति** =प्रश्नोत्तरादिकम् नाटक इवाभिनयति । लोकानुग्रहार्थमेव खलु पाञ्चरात्राद्यागमोपदेशः । अतो गुरुशिष्यक्रममपि शिक्षयितुम् एवमनेकोपायाननुतिष्ठति स भगवानित्यर्थः ॥ 

'एकत्वे सति नानात्वं नानात्वे सति चैकता । अचिन्त्यं ब्रह्मणो रूपं कस्तद्वेदितुमर्हति ॥ ' अथापि चापलं नृणाम् सर्वं ज्ञास्याम्यहं स्वतः । इति माया दुस्त्यजैव न गच्छति पिशाचिका ॥ सर्वमन्यत्परित्यज्य सर्वं तत्पादपद्मयोः । समर्प्यऽस्ते निर्भरो यः स धन्यः सुकृती सुखी ॥ ७४ ॥
</details>
