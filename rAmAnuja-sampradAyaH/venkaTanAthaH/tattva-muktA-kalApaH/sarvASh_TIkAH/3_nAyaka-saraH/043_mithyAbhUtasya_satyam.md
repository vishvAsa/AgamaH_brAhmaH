+++
title = "043 मिथ्याभूतस्य सत्यम्"

+++
<details><summary>मूलम्</summary>

मिथ्याभूतस्य सत्यं निरुपधि भजते न ह्युपादानभावं तस्योपाधिश्च मिथ्यात्मक इति निरधिष्ठानता नास्य युक्ता ।  
तस्मात्सत्यानृते द्वे मिथुनमिति न सद्विश्वसत्ता ह्यबाध्या सद्विद्यायां च कार्यं ननु कथमसतस्सद्भवेदित्युपात्तम् ॥ ४३ ॥
</details>

<details><summary>सर्वाङ्कषटीका - ४३</summary>

ब्रह्मणोऽविद्याश्रयत्वमनिवार्यमित्याशङ्कय समाधत्ते - मिथ्याभूतस्येत्यादि । मिथ्याभूतस्य जगतः निरुपधि **सत्यम्** = निरुपाधिकसत्यस्वरूपं ब्रह्म **उपादानभावम्** = उपादानकारणताम् न हि **भजते** = नैव प्राप्नोति । मिथ्यात्वं नाम बाधितत्वम्, सत्यत्वं त्वबाधितत्वम् । कथमनयोरुपादानोपादेयभावः ? ब्रह्मण उपादानत्वस्य वेदान्तोक्तत्वात्तन्निषेधासंभवेन 'निरुपधि' विशेषणम् । नित्यशुद्धबुद्धमुक्तस्वरूपं हि ब्रह्म स्वस्व- रूपेण न ह्युपादानं भवेत्, तस्यासङ्गोदासीनस्वभावत्वात् । अतः कश्चनोपाधिर्वक्तव्यः । स एवाविद्यामायादिपदै - रुच्यते । तथा चाविद्योपहितं ब्रह्मैवोपादानम्, शुद्धं तु ब्रह्म अविद्यासाक्षि । अविद्याया अपि सत्यत्वे का हानिः ? इत्यत्र – **तस्य** = ब्रह्मणः **उपाधिश्च** = उपाधिभूताविद्यादिरपि **मिथ्यात्मकः** = सत्यत्वेऽद्वैतहान्या, उक्त- रीत्योपादानत्वासंभवाच्च मिथ्यारूप एव भवेत् । तर्हि ब्रह्मणः कुत आवश्यकता ? अविद्ययैव निर्वाहादित्यत्र- **इति** = अविद्याया मिथ्यात्मकत्वादेव हेतोः **अस्य** = उपाधेः निरधिष्ठानता न **युक्ता** = अधिष्ठानमन्तरा मिथ्याकल्पनाया एवासंभवात्, निरधिष्ठानभ्रमस्य कुत्राप्यसंभवात् । अतः ब्रह्माधिष्ठिताविद्यैव अविद्योपहितं 

। 



189. 

456 

तस्मात् सत्यानृते द्वे मिथुनमिति न सत्; विश्वसत्ता ह्यबाध्या 

सद्विद्यायां च, कार्यं ननु कथमसतस्सद्भवेदित्युपात्तम् ॥43॥ 

[ उपादानोपादेययोस्सालक्षण्यनिरासः ] 

कार्याणां यत् सरूपं किमपि गुणमयं कारणं कापिलोक्तं 

तत् क्षिप्तं माक्षिकादेः क्रिमिमुखजननात् सूत्रकारैर्द्वितीये । तस्मान्मिथ्यात्मकस्य स्वयमनुपधिकं सत्यमेवास्तु सूतिः 

सत्योपादानवादे जगदपि न मृषा स्यादितीष्टं त्विदं नः ॥44॥ 

ब्रह्म वा साक्षाज्जगदुपादानम्, विशुद्धं तु ब्रह्म साक्षिमात्रमित्यविद्या आवश्यकी । **तस्मात्** = एवं विशिष्टस्यैवोपादानत्वात् सत्यानृते द्वे **मिथुनम्** = सत्यस्वरूपं ब्रह्म मिथ्याभूताविद्या च मिळित्वा जगदुपादानम्, न प्रत्येकम् । एवं मिलितस्यैवोपादानत्वात्, अविद्याऽवर्जनीया, तस्या मिथ्यात्वमप्यवर्जनीयम् ॥ 

एतन्निराकरोति - इति न सत् समीचीनम् । कुतः ? हि यतः **विश्वसत्ता** = जगतस्सत्यत्वम् **अबाध्या** = न बाधितुं शक्या । जगतो मिथ्यात्वं निश्चित्य खलूच्यते - 'मिथ्याभूतस्य सत्यं नोपादानम्' इति । जगतः कदापि कस्यापि बाधादर्शनात् कथं तस्य मिथ्यात्वम्? भाषितं च भवदाचार्यैरेवमेव ( ब्र.सू. 2- 2-29)। ब्रह्मतुल्यं सत्यत्वं नास्ति जगत इति तु संमतमेवास्माकमपि, जन्माद्यधिकरणे सत्यपदेन जगतो व्यावृत्तिमभिदधतः श्रीभाष्यकारस्य वचनात् । 'एकमेव ' इति श्रुत्या सृष्टेः पूर्वं ब्रह्मव्यतिरिक्तासद्भावसिद्ध्या जगतो मिथ्यात्वं सिद्धमित्यत्राह - सद्विद्यायामित्यादि । छान्दोग्ये षष्ठप्रपाठकोक्तायां सद्विद्यायाम् च **कार्यम्** = जगद्रूपं कार्यम् **सत्** = सद्रूपं असतः असद्रूपात् कारणात् कथं भवेत् ? इति उपात्तं **ननु** = प्रतिपादितं किल । 'तद्धैक आहुरसदेवेदमग्र आसीत् ' (छां.6-2-1) इति परपक्षमनूद्य, 'कुतस्तु खलु सौम्येवं स्यात् । कथमसतस्सज्जायेत ( 2 ) इति कार्यस्य जगतः सत्त्वात् कारणस्यापि सद्रूपत्वमुच्यते स्पष्टम् । एवं सति जगतो मिथ्यात्वं कुतस्सिद्धम् ? अतो मिथ्याभूतस्येत्यादिकमसंबद्धम् ॥ ४३ ॥
</details>
