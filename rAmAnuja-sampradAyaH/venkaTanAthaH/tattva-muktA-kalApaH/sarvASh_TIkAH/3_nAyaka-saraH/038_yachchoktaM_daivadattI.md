+++
title = "038 यच्चोक्तं दैवदत्ती"

+++
<details><summary>मूलम्</summary>

यच्चोक्तं दैवदत्ती मितिरितरमितिन्यायतो हन्त्यनादिं मात्वात्तन्मित्यभावाधिकमिति तदपि स्यादबाधं विपक्षे ।  
नाभावो भावतोऽन्यो न च पुरुषभिदाऽस्त्वेकजीवत्ववादे दृष्टान्ते ध्वंसकत्वं न च विदितमिदं ध्वंसतामात्रसिद्धेः ॥ ३८ ॥
</details>

<details><summary>सर्वाङ्कषटीका - ३८</summary>

सामान्याकारेण पक्षनिर्देशे पूर्वोक्तरीत्या स्वेष्टभङ्गादिदोषाप्रसक्तिं मन्वानेन चित्सुखाचार्येणोक्तं विशेषरूपेण भावरूपाज्ञानसाधकानुमानमप्यनूद्य दूषयति — यच्चेत्यादि । **दैवदत्ती** = देवदत्तीया मितिः प्रमाण- ज्ञानम्, **मात्वात्** =प्रमाणज्ञानत्वात् **इतरमितिन्यायतः** = यज्ञदत्तीयप्रमाणज्ञानन्यायेन **तन्मित्यभावाधिकम्** = देवदत्तीयप्रमाणज्ञानप्रागभावातिरिक्तम्, अनादिम् किञ्चित् **हन्ति** = नाशयति **मात्वात्** = प्रमाणज्ञानत्वात् इति च यत् उक्तम्, तदपीत्यन्वयः । 'देवदत्तीयं प्रमाणज्ञानम् स्वप्रागभावातिरिक्तानादिकिञ्चिदर्थनिवर्तकम्, प्रमाण- ज्ञानत्वात्, यज्ञदत्तीयप्रमाणज्ञानवत्' इत्यनुमानाकारः । घटादिकार्याणामपि तत्तत्प्रागभावनिवर्तकत्वात्सिद्ध- साधनवारणाय स्वप्रागभावव्यतिरिक्तेति विशेषणम् । युगपत् ज्ञानद्वयावस्थानासंभवात्, उत्पन्नं सर्वमपि ज्ञानं स्वपूर्वतनं ज्ञानं निवर्तयत्येवेति पुनस्सिद्धसाधनवारणाय अनादीति । ज्ञानानामनादित्वाभावान्न दोषः । यदा च किञ्चित् घटज्ञानादिकं जायते, तावत्पर्यन्तं घटादिविषयकमज्ञानमेवासीदिति अज्ञानस्यानादित्वंम् । पूर्वदृष्ट- विषयके ज्ञाने पुनर्जातेऽपि, विषयस्य पूर्वं सत्त्वेऽपि तदज्ञानं न, तदानीमेवोत्पन्नमिति, तदज्ञानमनाद्येव ॥ 

दूषयति - तदपीत्यादि । तदप्यनुमानम् **विपक्षे** = **विरोधे** = ' हेतुरस्तु साध्यं मास्तु' इत्यप्रयोजक- शङ्कायाम् **बाधशून्यम्** = बाधकतर्करहितत्वात् अप्रयोजकम् स्यात् । कुतः ? अभावः भावतः अन्यः न । अतः भावः खलूत्पन्नः स्वाभावं निवर्तयेन्नियमेन । अतोऽप्रयोजकमिदमनुमानम् । एतत्सिद्धान्तदृष्ट्या दूषणम् । एकजीवत्ववादे **पुरुषभिदा** = देवदत्तयज्ञदत्तादिपुरुषभेदः न **चास्ति** = नैवास्ति ॥ तथा च दृष्टान्तासिद्धिः । चेतनचैतन्यपदयोस्तन्मते पर्यायत्वसूचनाय 'एकजीवत्ववादे' इत्युक्तिः ॥ 



184. 

ब्रिह्माज्ञानानुमानानां 

450 

नमानानां निर्दोषश्रुतिबाध्यताम [ भावरूपाज्ञाने श्रुतिः न प्रमाणम् ] 

अस्पृष्टावद्यतोक्तेर्न खलु विषयतामभ्युपेयादविद्या 

न क्षेत्रज्ञोऽपि, तापत्रयपरितपनात् ; नापि तत् ब्रह्म मौग्ध्यात् । मिथ्यात्वात् दोषभावो न भवति यदि, किं तन्निरासप्रयासैः 

उच्छेत्तव्यापुमर्थान्वयत इह परः कोऽभिलष्येत दोषः ॥39॥ 

दूषणान्तरमाह - दृष्टान्त इत्यादि । **दृष्टान्ते** = यज्ञदत्तीयप्रमाणज्ञाने इदम् **ध्वंसकत्वम्** = किञ्चिदर्थनिवर्तकत्वं प्रकृते विवक्षितम् न च **विदितम्** = न हि संप्रतिपन्नम् । कुत इत्यत्र - ध्वंसतामात्र- सिद्धेरिति । कार्यस्थं ध्वंसरूपत्वमात्रं सिद्ध्येत्, न तु ध्वंसं प्रति हेतुत्वमित्यर्थः । कार्ये निष्पन्ने तत्प्रागभावो नश्येदिति नियमः, न तूभयोर्नाश्यनाशकभावः, एकक्षणावच्छेदेनोभयोर्मेलनाभावात् । अन्यथा सामग्र्या कार्यसिद्धौ, सामग्र्या निवृत्तेरावश्यकत्वेन, कार्यस्य सामग्रीनाशकत्वं स्यात् । एवञ्च कार्यं प्रागभावध्वंसरूपं स्यात्, अभावस्य भावान्तररूपत्वे, न तु कार्यस्य ध्वंसकारणत्वमिति प्रमाणज्ञानस्यानादिभावरूपाज्ञाननाशकत्वमपि न संभवेत् । तथा च हेतोरेवासिद्ध्या, तेन भावरूपाज्ञानसिद्धिर्न भवेदेव ॥ ३८ ॥
</details>
