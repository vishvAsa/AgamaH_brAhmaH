+++
title = "+जड-द्रव्य-सारः"
+++

<details><summary>सर्वाङ्कषटीका</summary>

विश्वं सृजन् करुणया परिपालयन् यो  
विश्वक्रियासु यमयत्य् अखिलान्तरात्मा ।  
विद्या-स्वयंवर-पतिर् विदधातु सोऽयां  
विश्वस्य मङ्गलम् अमेय-महा-विभूतिः ॥ 

तत्त्वमुक्ताकलापस्य  
प्रौढस्यातिमहीयसः ।  
करोमि विपुलां व्याख्यां  
सताम् आज्ञाम् अनुस्मरन् ॥ 

तम् आद्यं गुरुम्, आनम्य  
शठकोपयतीश्वरौ ।  
वेदान्ताचार्यमन्यांश्च  
व्याख्यास्यामि यथामति ॥

निश्शेषां वस्तुवृत्तिं निपुणम् इह हि यो न्यास्थद् आचार्यवर्यः  
वागीशस्य प्रसादान् निखिल-बुध-मनो-हारि कालानुरूपम् ।  
सोऽयं कारुण्यमूर्तिः समय उपगते त्व् अद्य तस्यानुरूपं  
मध्ये मां संविधाय स्व-हृदय-निहितं प्राह विज्ञान-दृष्ट्या ॥  

अनुगृह्णन्तु सद्भाव-  
पवित्रित-जगत्-त्रयाः ।  
अपूर्व-प्रक्रियाम् एनां  
वीक्ष्य सर्वङ्कषां बुधाः ॥


(अन्ते च -)

आचार्यवर्यो ह्ययमेवमत्र  
सर्वं जगद् विष्णुविभूतिरूपम् ।  
दृष्ट्वातिधन्यो विरजो बभूव  
तथैव चास्मांश्च चकार धन्यान् ॥

इति तत्त्वमुक्ताकलापव्याख्यायां सर्वङ्कषाख्यायां
</details>
