+++
title = "०१ जड-द्रव्य-सरः"
unicode_script = "devanagari"

+++

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/_index.md"  newLevelForH1="3" includeTitle="false"  > </div>

## मङ्गलाचरणम्

<details open><summary>विश्वास-प्रस्तुतिः</summary>

लक्ष्मी-नेत्रोत्पल-श्री--सतत-परिचयाद् एष संवर्धमानो,  
नाभी-नालीक-रि(ङ्ग)ङ्खन्+++(=सशब्दं-भ्राम्यन्)+++-मधुकर-पटली-दत्त-हस्तावलम्बः ।  
अस्माकं **संपदोघान्** अ-विरल-तुलसी--दाम-संजात-भूमा  
कालिन्दी-कान्ति-हारी **कलयतु** वपुषः **कालिमा** कैटभारेः ॥ १ ॥+++(4)+++
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/001_laxmInetrotpalashrIsatataparichayAdeSha_saMvar.md"  newLevelForH1="3" includeTitle="true"  > </div>

## ग्रन्थ-कर्तृ-वैशिष्ट्यम्
<details open><summary>विश्वास-प्रस्तुतिः</summary>

नाना-सिद्धान्त-नीति--श्रम-विमल-धियो ऽनन्त-सूरेस् तनूजो  
वैश्वामित्रस्य पौत्रो वितत-मख-विधेः पुण्डरीकाक्ष-सूरेः ।  
**श्रुत्वा** +++(आत्रेय-)+++रामानुजार्यात्+++(=अप्पिल्लार्-नाम्नः)+++ सद्, असद् अपि ततस्,, तत्त्व-मुक्ता-कलापं   
**व्यातानीद् वेङ्कटेशो** +++(परम-गुरु-भूत--वात्स्य-)+++वरद-गुरु-कृपालम्भित+++(=लब्ध)++++उद्दाम-भूमा+++(=महत्त्वः)+++ ॥ २ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/002_nAnAsiddhAntanItishramavimaladhiyo-nantasUrest.md"  newLevelForH1="3" includeTitle="true"  > </div>

## ग्रन्थस्य नाम्न औचित्यम्
<details open><summary>विश्वास-प्रस्तुतिः</summary>

प्रज्ञा-सूच्याऽनुविद्धः, क्षतिम् अनधिगतः, कर्कशात् तर्क-शाणाच्  
छुद्धो नाना-परीक्षास्व् अ-शिथिल-विहिते मान-सूत्रे निबद्धः ।  
आतन्वानः प्रकाशं बहु-मुखम् अखिल-त्रास-वैधुर्य-धुर्यो  
**धार्यो** हेतुर् जयादेः स्व-हृदि स-हृदयैस् **तत्त्वमुक्ताकलापः** ॥ ३ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/003_prajnAsUchyA-nuviddhaH_xatimanadhigataH.md"  newLevelForH1="3" includeTitle="true"  > </div>

## तत्त्व-त्रय-ज्ञान-स्वरूपम्
<details open><summary>विश्वास-प्रस्तुतिः</summary>

**शिष्टा** जीवेश-तत्त्व-प्रमिति-युत-**परोपासना** मुक्ति-हेतुः  
**शक्यस्** तत्-तत्-प्रकारावगति-विरहिभिर् **नैव** याथात्म्य-बोधः ।  
ते ते चार्था **विदध्युः** कुमति-विरचितास् **तत्त्व-बोधोपरोधं**  
तस्मान् निर्धूत-सर्व-प्रतिमत-विमतिं **साधये** सर्वम् **अर्थम्** ॥ ४ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/004_shiShTA_jIveshatattvapramitiyutaparopAsanA.md"  newLevelForH1="3" includeTitle="true"  > </div>

## तत्त्व-ज्ञानस्य महत्त्वम्
<details open><summary>विश्वास-प्रस्तुतिः</summary>

आवापोद्वापतस् **स्युः कति** कति कवि-धी-चित्रवत् तत्-तद्-अर्थेष्व्  
आनन्त्याद् अस्ति-नास्त्योर् अनवधि-कुहना+++(=दम्भ)+++-युक्ति-कान्ताः **कृतान्ताः**+++(=सिद्धान्ताः)+++ ।  
तत्त्वालोकस् तु **लोप्तुं प्रभवति** सहसा **निस्समस्तान्** समस्तान्,  
+++(यथा - )+++ पुंस्त्वे तत्त्वेन दृष्टे, पुनरपि न खलु प्राणिता स्थाणुतादिः ॥ ५ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/005_AvApodvApatassyuH_katikati.md"  newLevelForH1="3" includeTitle="true"  > </div>

## तत्त्वानां विभागः
<details open><summary>विश्वास-प्रस्तुतिः</summary>

**द्रव्याद्रव्य**-प्रभेदान् मितम् उभय-विधं तद्-विदस् **तत्त्वम् आहुर्**,  
द्रव्यं द्वेधा विभक्तं **जडम् अजडम्** इति, प्राच्यम्+++(→जडम्)+++ **अ-व्यक्त--कालौ** ।  
अन्त्यं+++(→अजडम्)+++ **प्रत्यक् पराक्** च, प्रथमम्+++(→प्रत्यक्)+++ उभयधा तत्र **जीवेश**-भेदान्  
**नित्या भूतिर्, मतिश्**+++(→धर्म-भूत-ज्ञानम्)+++ चेत्य् अपरम् +++(→ईशः)+++, इह जडाम् आदिमां+++(→नित्यविभूतिं)+++ केचिद् आहुः ॥ ६ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/006_dravyAdravyaprabhedAnmitamubhayavidhaM_tadvida.md"  newLevelForH1="3" includeTitle="true"  > </div>

## द्रव्यादीनां लक्षणानि
<details open><summary>विश्वास-प्रस्तुतिः</summary>

तत्र **द्रव्यं** दशा-वत्, **प्रकृतिर्** इह **गुणैस्** सत्त्व-पूर्वैर् उपेता  
**कालो** ऽब्दाद्य्+++(=वर्षाद्य्)+++-आकृतिस् स्याद्, अणुर् अवगतिमान् **जीव**, **ईशो** ऽन्य आत्मा+++(=चेतनः)+++ ।  
संप्रोक्ता **नित्य-भूतिस्** त्रि-गुण-समधिका+++(=भिन्ना, किन्तु)+++ सत्त्व-युक्ता तथैव,  
ज्ञातुर् ज्ञेयावभासो **मतिर्** इति कथितं संग्रहाद् द्रव्य-लक्ष्म ॥ ७ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/007_tatra_dravyam.md"  newLevelForH1="3" includeTitle="true"  > </div>

## गुणानां द्रव्यातिरिक्तत्व-समर्थनम्
<details open><summary>विश्वास-प्रस्तुतिः</summary>

+++('सहोपलम्भ-नियमाद् अभेदः' इति गुण-द्रव्याभेदं वदतां वैभाषिकाणां निराकरणे)+++  
एकार्थ-प्रत्यभिज्ञा भवति दृढ-तरा दर्शन-स्पर्शनाभ्यां +++(घटस्य दीपनाशे यथा)+++,  
+++(रक्तवर्णोद्भवे सुधा-हरिद्रयोर् इव)+++ संघातादेर् अयोगाद् अवगमयति सा +++(द्रव्यं)+++ वस्तु +++(गुणाद्)+++ रूपाद् अतोऽन्यत् ।  
एकस्मिन् दूरतादेर् +++(हेतोः, समीप-गमने)+++ अ-विशद+++(-पूर्वक)+++--विशद-प्रत्यभिज्ञादि तद्वन् +++(→पूर्वोक्त-गुण-गुणि-भेद-वत्)+++,  
+++(गृह्यमाण-द्रव्य-)+++नैकत्वे ऽप्य् अक्ष-भेदाद् भिदुरम् इव मिथस् संश्रयादि-प्रसङ्गात् ॥ ८ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/008_ekArthapratyabhijnA_bhavati.md"  newLevelForH1="3" includeTitle="true"  > </div>

## धर्मधर्मिभावः
<details open><summary>विश्वास-प्रस्तुतिः</summary>

धर्मो निर्धर्मकश्चेत्कथमिव भविता सोऽभिलापादियोग्यो धर्मेणान्येन योगे स च भवति तथेत्यव्यवस्थेति चेन्न ।  
कश्चिद्धर्मोऽपि धर्मी स्फुटमतिमथने स्वान्यनिर्वाहकत्वं तन्निष्कर्षप्रयोगेष्वपि भवति पुनस्तस्य धर्मी विशेषः ॥ ९ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/009_dharmo_nirdharmakashchetkathamiva.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

तच्छून्ये तस्य वृत्तिः कथमिव घटते तद्विशिष्टे तु वृत्तौ स्वाधारत्वप्रसङ्गस्तत इह न गुणो नापि धर्मीत्ययुक्तम् ।  
तद्वृत्तिर्धर्मिमात्रे न भवति तत एवास्य तच्छून्यताऽतो नोक्तौ दोषौ स्वधीवाग्विहतिरितरथा तद्वदन्येऽपि जल्पाः ॥ १० ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/010_tachChUnye_tasya.md"  newLevelForH1="3" includeTitle="true"  > </div>


## प्रकृतिः, तत्परिणामाश्च
<details open><summary>विश्वास-प्रस्तुतिः</summary>

स्वच्छन्देनागमेन प्रकृतिमहदहङ्कारमात्राक्षसिद्धिर्नाध्यक्षेणाप्रतीतेर्न पुनरनुमया व्याप्तिलिङ्गाद्यसिद्धेः ।  
सत्त्वाद्युन्मेषभिन्नान्महत इह तथा स्यादहङ्कारभेदः प्राच्यादक्षाणि मात्राः प्रजनयति परो मध्यमस्तूभयार्थः ॥ ११ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/011_svachChandenAgamena_prakRtimahadahankAramAtrAx.md"  newLevelForH1="3" includeTitle="true"  > </div>

## सृष्टिक्रमः
<details open><summary>विश्वास-प्रस्तुतिः</summary>

तत्राहङ्कारजन्यं भजति परिणतैः शब्दमात्रं नभस्त्वं तद्वत्तन्मात्रपूर्वास्तदुपरि मरुदग्न्यम्बुभूम्यः क्रमात्स्युः ।  
सूक्ष्मस्थूलस्वभावस्वगुणसमुदयप्रक्रियातारतम्यात् तन्मात्राभूतभेदः कललदधिनयात् कल्पितस्तत्त्वविद्भिः ॥ १२ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/012_tatrAhankArajanyaM_bhajati.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

अद्भ्योऽग्निस्तेजसस्ता इति न हि वचसोर्बाधितुं युक्तमेकं निर्वाहः कल्पभेदाद्यदि न दृढमितात्तत्त्वसृष्ट्यैकरूप्यात् ।  
व्यष्टौ ताभ्यः कदाचित्तदुपजनिरतो व्यत्ययस्तत्समष्टौ आदावप्सृष्टिवादश्श्रुतिमितमितरन्न प्रतिक्षेप्तुमीष्टे ॥ १३ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/013_adbhyo-gnistejasastA_iti.md"  newLevelForH1="3" includeTitle="true"  > </div>

## सृष्टिक्रमः - जैनमतम्
<details open><summary>विश्वास-प्रस्तुतिः</summary>

पृथ्व्यास्स्पर्शादिभेदो द्रवमृदुकठिनीभावभेदश्च दृष्टस्तद्वत्पृथ्वीजलाग्निश्वसनपरिणतिर्लाघवायेति जैनाः ।  
तत्र द्रव्यैक्यमिष्टं क्रमजनिविलयौ त्वागमादप्रकम्प्यौ तर्कैकालम्बिगोष्ठ्यां भजतु बहुमतिं तादृशी लाघवोक्तिः ॥ १४ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/014_pRthvyAssparshAdibhedo_dravamRdukaThinIbhAvabh.md"  newLevelForH1="3" includeTitle="true"  > </div>

## सृष्टिक्रमः - सांख्यमतम्
<details open><summary>विश्वास-प्रस्तुतिः</summary>

तत्त्वेष्वाथर्वणेऽष्टौ प्रकृतय उदिताः षोडशान्ये विकारा निष्कर्षेदंपरेऽस्मिन् वचसि तदितरत्सर्वमावर्जनीयम् ।  
दृष्ट्वा सांख्यं पुराणादिकमपि बहुधा निर्वहन्त्येतदेके चिन्तासाफल्यमान्द्याच्छ्रमबहुलतयाऽप्यत्र तज्ज्ञैरुदासि ॥ १५ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/015_tattveShvAtharvaNe-ShTau_prakRtaya.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

निश्शेषं कार्यतत्त्वं जनयति स परो हेतुतत्त्वैश्शरीरी तत्तत्कार्यान्तरात्मा भवति च तदसौ विश्रुतो विश्वरूपः ।  
तेजोऽबन्नाभिधेये बहुभवनमभिध्यानलिङ्गं च दृष्टं तस्मादीशाननिघ्नाः प्रकृतिविकृतयस्स्वस्वकार्यप्रसूतौ ॥ १६ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/016_nishsheShaM_kAryatattvam.md"  newLevelForH1="3" includeTitle="true"  > </div>

## पञ्चीकरणम्
<details open><summary>विश्वास-प्रस्तुतिः</summary>

द्वेधा भूतानि भित्त्वा पुनरपि च भिनत्त्य् अर्धमेकं चतुर्धा  
तैर् एकैकस्य भागैः परम् अनुकलयत्य् अर्धम् अर्धं चतुर्भिः ।  
इत्थं पञ्चीकृतैस् तैर् जनयति स जगद् +धेतुर् अण्डादि-कार्याण्य्   
ऐदंपर्यं त्रिवृत्त्वश्रुतिर् अधिकगिराम् अक्षमैका निरोद्धुम् ॥ १७ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/017_dvedhA_bhUtAni.md"  newLevelForH1="3" includeTitle="true"  > </div>

## परमाणुकारणतावादः
<details open><summary>विश्वास-प्रस्तुतिः</summary>

कार्यं नैवारभेरन्समधिकमणवस्सर्वतस्संप्रयुक्ता दिक्संयोगैकदेश्यान्न घटत इह ते दिक्कृतोऽप्यंशभेदः ।  
बुद्धेस्त्वंशानपेक्षा स्फुरति विषयिता विश्रमस्त्वस्तु दृष्टे नो चेदारम्भकांशप्रभृतिषु नियता दुर्निवाराः प्रसङ्गाः ॥ १८ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/018_kAryaM_naivArabheransamadhikamaNavassarvatassa.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

स्याद्भागानन्त्यसाम्ये परिमितिसमता सर्षपक्ष्माभृतोश्चेन्मैवं भागेष्वनन्तेष्वपि समधिकता स्थौल्यहेतुर्गिरेः स्यात् ।  
व्यक्त्यानन्त्येऽपि जात्योः परतदितरता पक्षमासाद्यनन्तं श्रौतोपादानसौक्ष्म्यं न भवदभिमतं तत्प्रथिम्नश्श्रुतत्वात् ॥ १९ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/019_syAdbhAgAnantyasAmye_parimitisamatA.md"  newLevelForH1="3" includeTitle="true"  > </div>

## असत्कार्यवादः
<details open><summary>विश्वास-प्रस्तुतिः</summary>

कार्योपादानभेदे न कथमधिकतो(ता) गौरवादेस्स्वकार्यं नान्यत्वं नामसंख्याव्यवहृतिधिषणाकारकालादिभेदैः ।  
द्रव्याभेदेऽप्यवस्थान्तरत इह तु ते पत्रताटङ्कवत्स्युः नो चेदंशांशिनोस्स्यात्प्रतिहतिरुभयोः स्पर्शवत्त्वाविशेषात् ॥ २० ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/020_kAryopAdAnabhede_na.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

इत्थं वृत्त्यादिखेदो न भवति न च नः कल्पनागौरवं स्याद्वस्त्रे दीर्घैकतन्तुभ्रमणविरचिते वस्त्रधीर्नापि बाध्या ।  
देशाधिक्यं समेतेष्वणुषु न हि ततः स्थूलधीबाधशङ्का संसर्गादेर्विशेषादवयविपरिषद्राशिवन्यादिवादः ॥ २१ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/021_itthaM_vRttyAdikhedo.md"  newLevelForH1="3" includeTitle="true"  > </div>

## परिणामवादः
<details open><summary>विश्वास-प्रस्तुतिः</summary>

द्रव्यैक्यं प्रत्यभिज्ञा प्रथयति परिमित्यन्तरेऽन्याप्रतीतेरंशूत्कर्षक्षयादिक्षममपि च ततो राशिवत्स्थूलमेकम् ।  
नो चेदश्रान्तचण्डानिलजलधिधुनीदन्तिदावानलाद्यैः क्षोणीयं क्षुद्यमाना क्षणमपि चरमामण्ववस्थां न जह्यात् ॥ २२ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/022_dravyaikyaM_pratyabhijnA.md"  newLevelForH1="3" includeTitle="true"  > </div>

## शरीरनिरूपणम्
<details open><summary>विश्वास-प्रस्तुतिः</summary>

संघातोऽनेकभूतैरपि भवति यथा ह्येकभूतस्य भागैर्देहादिः पञ्चभूतात्मक इति निगमाद्युक्तिभिश्च प्रसिद्धम् ।  
न त्वेवं संकरः स्याद्व्यवहृतिनियमस्सूत्रितस्तारतम्याद्देहादौ येन भूतान्तरयुजि भवतो भौमतादिव्यवस्था ॥ २३ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/023_sanghAto-nekabhUtairapi_bhavati.md"  newLevelForH1="3" includeTitle="true"  > </div>

## सत्कार्यवादः
<details open><summary>विश्वास-प्रस्तुतिः</summary>

सन्ति प्रागप्यवस्थास्सदितरकरणाप्राप्तनिष्पत्त्यदृष्टेः शक्ताशक्तप्रभेदादिभिरपि यादि न स्वोचितात्कार्यदृष्टेः ।  
तस्मिन्सत्येव तस्माज्जनिरपि नियता तन्निमित्तादिनीतेर्व्यक्तिर्व्यक्ताऽनवस्थां भजति न च कृतामात्थ नैवं क्रतौ नः ॥ २४ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/024_santi_prAgapyavasthAssaditarakaraNAprAptaniShp.md"  newLevelForH1="3" includeTitle="true"  > </div>

## क्षणिकवादः
<details open><summary>विश्वास-प्रस्तुतिः</summary>

वस्तुस्थैर्यं विरुद्धानुपहितविषया साधयेत् प्रत्यभिज्ञा नैकस्मिन् शक्त्यशक्ती कृतितदितरयोः साह्यभेदेन सिद्धेः ।  
एकस्मिन् कालभेदाद्भवति च सहकार्यन्वयानन्वयादिर्नो चेन्नो देशभेदादपि सुपरिहरस्तेन नैकं क्वचित्स्यात् ॥ २५ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/025_vastusthairyaM_viruddhAnupahitaviShayA.md"  newLevelForH1="3" includeTitle="true"  > </div>

## प्रत्यभिज्ञाप्रामाण्यम्
<details open><summary>विश्वास-प्रस्तुतिः</summary>

तत्त्वेदंत्वे हि कालान्तरघटनमये नैककाले घटेतां कालद्वैतेऽनवस्थाद्यत इह न मितिः प्रत्यभिज्ञेति चेन्न ।  
स्वस्य स्वाभावकाले विहतिनियमनात्स्वेन चात्रैककाल्यात् काले कालानपेक्षे कथमपि सुवचौ नानवस्थाविरोधौ ॥ २६ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/026_tattvedantve_hi.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

प्रत्यक्षं वर्तमानं प्रथयति यदिहावर्तमानाद्विभक्तं तस्मात्तेनैव सिद्धं क्षणिकमिति न सत्तावदित्यप्रतीतेः ।  
तत्कालासत्त्वमेव ह्यपनयति सतो वर्तमानत्वबोधः कालेऽन्यत्रापि सत्त्वं प्रमितमिति कथं तद्विरोधप्रसङ्गः ॥ २७ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/027_pratyaxaM_vartamAnam.md"  newLevelForH1="3" includeTitle="true"  > </div>

## अहेतुकविनाश-निराकरणम्
<details open><summary>विश्वास-प्रस्तुतिः</summary>

उत्पन्नानां विनाशे ध्रुवभवितृतया हेत्वपेक्षाविहीने जन्मन्येवोपरोधात्क्षणिकमिह जगत्सर्वमित्यप्यसारम् ।  
लिङ्गं ह्येष्यत्त्वमात्रं जननविधरता तत्क्षणानुक्षणत्वे तत्त्वं तज्जन्यता वा तदिदमनियमासिद्धिबाधादिदूष्यम् ॥ २८ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/028_utpannAnAM_vinAshe.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

कालानन्तर्यसाम्ये क्षणिकवपुषि ते देशकालाद्युपाधौ सर्वे पूर्वे भवेयुस्तदुपरि भवतां कारणानि क्षणानाम् ।  
सन्तानैक्यव्यवस्था निजफलनियतिर्वासनानां च न स्यात् कार्पासे रक्ततादिक्रमविपरिणमत्संस्कृतद्रव्यतस्स्यात् ॥ २९ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/029_kAlAnantaryasAmye_xaNikavapuShi.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

मेयत्वाद्यैर्विगीतं क्षणिकमिह जगत्स्यात्क्षणोपाधिवच्चेत् बाधो दृष्टान्तहानिः स्थिर इति विदितो यत्क्षणस्याप्युपाधिः ।  
सामग्री कार्यशून्या क्षण इयमपि तद्धेतुसंघो न चासौ हेतुर्नान्यः स्थिरास्ते क्रमवदुपधिवत्स्यात्क्षणत्वं स्थिरेऽपि ॥ ३० ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/030_meyatvAdyairvigItaM_xaNikamiha.md"  newLevelForH1="3" includeTitle="true"  > </div>

## निरन्वय-विनाश-निरासः
<details open><summary>विश्वास-प्रस्तुतिः</summary>

दीपादीनां कदाचित्सदृशविसदृशाशेषसन्तत्यपेते ध्वंसे दृष्टेऽप्यशक्या तदितरविषयेऽनन्वयध्वंसकॢप्तिः ।  
बाधादेर्दर्शितत्वादपि च दृढमिते सान्वयेऽस्मिन्घटादौ दुर्दर्शावस्थया स्युः पयसि लवणवल्लीनदीपादिभागाः ॥ ३१ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/031_dIpAdInAM_kadAchitsadRshavisadRshAsheShasantat.md"  newLevelForH1="3" includeTitle="true"  > </div>

## कार्यकारणभावसमर्थनम्
<details open><summary>विश्वास-प्रस्तुतिः</summary>

सत्त्वेऽसत्त्वेऽपि पूर्वं किमपि गगनतत्पुष्पवन्नैव साध्यं हेतुप्राप्तिर्न पश्चाद्भवितुरघटितोत्पादनेऽतिप्रसङ्गः ।  
जन्यं जन्मान्यथा वा द्वयमसदनवस्थानकार्यक्षतिभ्यामित्याद्यैर्हेतुसाध्यं न किमपि यदि न स्वक्रियादेर्विरोधात् ॥ ३२ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/032_sattve-sattve-pi_pUrvam.md"  newLevelForH1="3" includeTitle="true"  > </div>

## कारणस्वरूपम्
<details open><summary>विश्वास-प्रस्तुतिः</summary>

कादाचित्कस्य कालावधिनियतिकरं पूर्वसत्कारणं स्यात् भावोपष्टम्भशून्यो न खलु तदवधिं प्रागभावोऽपि कुर्यात् ।  
कार्यं निर्हेतुकं चेत्कथमिव न भवेन्नित्यता तुच्छता वा कादाचित्कस्वभावाद्यदि न नियमनादन्यथाऽतिप्रसङ्गात् ॥ ३३ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/033_kAdAchitkasya_kAlAvadhiniyatikaram.md"  newLevelForH1="3" includeTitle="true"  > </div>

## ज्ञानेन्द्रियाणि
<details open><summary>विश्वास-प्रस्तुतिः</summary>

नेत्रादेर्दीपिकादेरिव नियमयुतं तैजसत्वादिसाध्ये रूपादिग्राहकत्वं यदि करणतया स्यादसाधारणत्वम् ।  
तत्साहाय्यं त्वसिद्धं भवति गमकतामात्रमप्यञ्जनादावक्षाहङ्कारिकत्वं श्रुतिपथनिपुणैर्घोषितं नैव बाध्यम् ॥ ३४ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/034_netrAderdIpikAderiva_niyamayutam.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

तन्मात्रेष्विन्द्रियाणां श्रुतिरिह न लयं वक्ति किंतु प्रवेशं नो चेत्पृथ्व्यादिवाक्येष्विव हि लयपदं व्योम्नि चाक्षेषु च स्यात् ।  
भूतैराप्यायितत्वात्क्वचिदुपचरिता भौतिकत्वोक्तिरेषामन्नाप्तेजोमयत्वं श्रुतिरपि हि मनःप्राणवाचामुवाच ॥ ३५ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/035_tanmAtreShvindriyANAM_shrutiriha.md"  newLevelForH1="3" includeTitle="true"  > </div>

## कर्मेन्द्रियाणि
<details open><summary>विश्वास-प्रस्तुतिः</summary>

रूपादिज्ञानसिद्धौ यदि करणतया कल्पनं धीन्द्रियाणां तद्वद्गत्यादिकर्मस्वपि करणतया सन्तु कर्मेन्द्रियाणि ।  
कर्मज्ञानाक्षहेत्वोस्समपरिहरणा ह्यन्यथासिद्धिशङ्का तस्मादेकादशाक्षाण्यपि निगमविदो मन्वते न्यायपूर्यम् ॥ ३६ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/036_rUpAdijnAnasiddhau_yadi.md"  newLevelForH1="3" includeTitle="true"  > </div>

## अन्तःकरणम्
<details open><summary>विश्वास-प्रस्तुतिः</summary>

सांख्यैस्त्रेधोक्तमन्तःकरणमिह मनोबुद्ध्यहङ्कारभेदाच्चित्तं चान्ये चतुर्थं विदुरुभयमसत्तादृशश्रुत्यभावात् ।  
तत्तत्तत्त्वोक्तिमात्रं न हि करणभिदामाह कॢप्तिस्तु गुर्वी बुद्ध्याद्याख्या निरूढा क्वचिदिह मनसो वृत्तिवैचित्र्य(मात्रा)योगात् ॥ ३७ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/037_sAnkhyaistredhoktamantaHkaraNamiha_manobuddhya.md"  newLevelForH1="3" includeTitle="true"  > </div>

## इन्द्रिय-नानात्वादि
<details open><summary>विश्वास-प्रस्तुतिः</summary>

एकं तत्तत्प्रदेशप्रतिनियततया शक्तिभेदं प्रपन्नं देहव्यापीन्द्रियं चेत्प्रथममिह भवेदागमेनैव बाधः ।  
नो चेत्स्याद्देहभेदप्रतिनियततया सर्वजन्तोस्तदेकं भेदाम्नानादकॢप्तेरपि न च भजते देह एवेन्द्रियत्वम् ॥ ३८ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/038_ekaM_tattatpradeshapratiniyatatayA.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

सूक्ष्माण्येकादशाक्षाण्यपि न यदि कथं देहतो निष्क्रमादिश्चित्ताणुत्वे तु सर्वेन्द्रियसमुदयने धीक्रमोऽप्यस्तु मानम् ।  
वृत्त्याऽक्ष्यादेर्दवीयः प्रमितिजनकता वृत्तिराप्यायनार्थैः भूतैर्जातः प्रसर्पः श्रुतिमितमपि चानन्त्यमेषां स्वकार्यैः ॥ ३९ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/039_sUxmANyekAdashAxANyapi_na.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

प्राप्यग्राहीन्द्रियत्वाद्विमतमितरवत्प्राप्तिरुक्तप्रकारा वृत्तिं दृष्टेर्निरुन्धे विरलपटनयादम्बुकाचादिरच्छः ।  
नो चेद्गृह्येत योग्यं सममिह निखिलं निष्फले छादकादौ स्थैर्ये तद्योग्यभावो न हि गलति समा सन्ततिस्त्वन्मतेऽपि ॥ ४० ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/040_prApyagrAhIndriyatvAdvimatamitaravatprAptirukt.md"  newLevelForH1="3" includeTitle="true"  > </div>

## शब्दग्रहणप्रकारः
<details open><summary>विश्वास-प्रस्तुतिः</summary>

शब्दं गृह्णाति दूराभ्युदितमपि बहिस्सन्तता श्रोत्रवृत्तिर्दिग्भेदासन्नतादिग्रहणमपि तदा तत्र तत्सन्निधानात् ।  
इत्येकेऽन्ये तु दूरान्तिकगतजनताशब्दधीकालभेदात् श्रोत्रायातस्य तस्य ग्रहमनुमितिमप्याहुरस्मिन्दिगादेः ॥ ४१ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/041_shabdaM_gRhNAti.md"  newLevelForH1="3" includeTitle="true"  > </div>

## आकाशपरीक्षा
<details open><summary>विश्वास-प्रस्तुतिः</summary>

प्रत्यक्षं व्योम नीलं नभ इति हि मतिश्चक्षुषैवास्मदादेः कूपोऽसौ रन्ध्रमेतत्पतति खग इहेत्यादिधीश्चात्र मानम् ।  
आधारोऽत्रातपादिर्यदि भवति कथं तस्य चेहेति बोधस्तस्यांशैश्चेत् त्र्यणौ तच्छिथिलगति न च व्योमवागातपादौ ॥ ४२ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/042_pratyaxaM_vyoma.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

रूपस्पर्शोज्झितत्वान्न भवति गगनं दर्शनस्पर्शनार्हं घ्राणश्रोत्रे रसज्ञाऽप्यवगमयति न द्रव्यमन्यत्त्वबाह्यम् ।  
तस्मान्नाध्यक्षवेद्यं वियदिति यदि न प्रत्ययस्यापरोक्ष्यात् पञ्चीकारेण नैल्यं पटमलिनिमवद्भाषितं वोपकुर्यात् ॥ ४३ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/043_rUpasparshojjhitatvAnna_bhavati.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

शब्दस्याधारभूतं कथमपि गगनं शक्यते नानुमातुं स्वेच्छातः पारिशेष्यक्रम इह कथितोऽतिप्रसङ्गादिदुःस्थः ।  
निष्क्रान्त्यादेर्न तद्धीस्सति नभसि यतो नास्ति कुड्यादिकेऽसौ रोधस्त्वावारकैश्चेत्तदभवनवशान्निष्क्रमादिश्च सिध्येत् ॥ ४४ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/044_shabdasyAdhArabhUtaM_kathamapi.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

यत्त्वाकाशोऽवकाशप्रद इति कथितं शास्त्रतस्तत्र याऽसावन्योन्यं(न्य) स्पर्शभाजां विहतिरिह न सा प्राच्यतत्त्वेष्विव स्यात् ।  
इत्यैदंपर्यमूह्यं न यदि कथमिवान्येषु लभ्योऽवकाशः सिद्धादेः स्वप्रभावाज्जल इव कथितो युज्यते मज्जनादिः ॥ ४५ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/045_yattvAkAsho-vakAshaprada_iti.md"  newLevelForH1="3" includeTitle="true"  > </div>

## आकाशो भावरूपः
<details open><summary>विश्वास-प्रस्तुतिः</summary>

सद्रूपेणैव भानान्न भवति वरणाभावमात्रं विहायः संसर्गाभावमात्रं न च भवति यतो नास्ति संसर्गिबोधः ।  
अत्यन्ताभावनाशावजननिरपि वा सत्सु तेष्वेव न स्युस्तादात्म्याभावसिद्धिः कथ(मिव)मपि च भवेत्तंतमर्थं विहाय ॥ ४६ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/046_sadrUpeNaiva_bhAnAnna.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

नित्यत्वाद्यम्बरादेर्यदि निरवयवद्रव्यताद्यैः प्रसाध्यं कः स्याद्बाधो विपक्षे कथमिव निगमे वाधकेऽत्रानुमा स्यात् ।  
बाधस्सामान्यदृष्ट्या श्रुतिसमधिगते नैव कुत्रापि शक्यस्तेनामूर्तत्वलिङ्गान्न सृजति विमतो मूर्तमित्याद्यपास्तम् ॥ ४७ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/047_nityatvAdyambarAderyadi_niravayavadravyatAdyai.md"  newLevelForH1="3" includeTitle="true"  > </div>

## दिक्-तत्त्वम्
<details open><summary>विश्वास-प्रस्तुतिः</summary>

प्राक्प्रत्यक्त्वादिभेदं भजतु वियदिदं भानुयोगादिभेदादस्यैवोपाधिभेदादधिकदिश इव स्तां परत्वापरत्वे ।  
व्योमोत्तीर्णेऽपि देशे प्रभवतु तदुपाध्यन्वितैस्तत्तदर्थैर्दूरत्वादिव्यवस्था स्वयमुत विभुना ब्रह्मणा किं परैर्नः ॥ ४८ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/048_prAkpratyaktvAdibhedaM_bhajatu.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

अन्यस्मिन्नन्यधर्मान् घटयतु वियदाद्यत्र नातिप्रसक्तिः सिध्यत्कार्योपयुक्तोपनयननियमोपेततच्छक्तिकॢप्तेः ।  
एवं ह्येवाधिकायामपि दिशि भवतोऽतिप्रसङ्गो निषेध्यो धर्मी धर्मश्च कल्प्यौ तव तदितरता स्यात्तु काले स्वमानात् ॥ ४९ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/049_anyasminnanyadharmAn_ghaTayatu.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

संख्यानं तत्त्वपङ्क्तौ क्वचिदपि न दिशः कालवद्वा न भेदः कण्ठोक्तो व्याक्रियादिव्यवहरणमपि ह्यन्यथैवोपपन्नम् ।  
श्रोत्रादुक्तस्तु लोकप्रभृतिवदुदयस्तस्य तत्राप्ययो वा नैतावत्तत्त्वभेदं गमयति न च तच्छ्रौत्रतामान्यपर्यात् ॥ ५० ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/050_sankhyAnaM_tattvapanktau.md"  newLevelForH1="3" includeTitle="true"  > </div>

## वायु-निरूपणम्
<details open><summary>विश्वास-प्रस्तुतिः</summary>

वातो वातीति साक्षान्मतिरितरसमा स्पर्शतो नानुमाऽसावन्धेऽन्येषु प्रसङ्गान्न पुनरगमकं स्पर्शनं रूपशून्ये ।  
अन्याक्षग्राह्यतादृग्विधगुणविरहो ह्यन्यदक्षं न रुन्धे निर्गन्धो नीरसोऽपि स्फुरति यदनलो दर्शनस्पर्शनाभ्याम् ॥ ५१ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/051_vAto_vAtIti.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

संख्याद्यास्स्पर्शनास्स्युस्तदधिकरणकास्स्पर्शने गन्धवाहे तेषां द्रव्योपलम्भप्रतिनियतनिजाध्यक्षयोग्यत्वतश्चेत् ।  
इ(ष्टंत्वं)ष्टस्त्वंशेन चात्मप्रभृतिषु सहते तैः प्रसिद्ध्यन्ति सर्वे तद्बाह्ये व्याप्तिरिष्टा यदि सततगतेरप्यसावस्तु बाह्ये ॥ ५२ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/052_sankhyAdyAssparshanAssyustadadhikaraNakAsspars.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

न प्राणो वायुमात्रं सह परिपठनान्न क्रिया द्रव्यतोक्तेस्तेजोवद्वा न तत्त्वान्तरमगणनतो वायुतानुज्झनाच्च ।  
तस्माद्वातो विशेषं घनजलकरकान्यायतः प्राप्य कंचिद्देहान्तर्दाशविध्यं भजति बहुविधोपक्रियो वृत्तिभेदैः ॥ ५३ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/053_na_prANo.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

प्राणोऽक्षं प्राणशब्दादुपकरणतया क्षेत्रिणश्चेत्ययुक्तं शब्दैक्यं ह्यैकजात्यं व्यभिचरति न च प्राणताऽक्षेषु मुख्या ।  
देहस्यानक्षभावेऽप्युपकृतिरधिका तत्समाक्षोक्त्यदृष्टिर्न प्राणे सात्त्विकाहंकरणविकृतितालक्षणं तद्धि तेषाम् ॥ ५४ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/054_prANo-xaM_prANashabdAdupakaraNatayA.md"  newLevelForH1="3" includeTitle="true"  > </div>

## अग्नि-निरूपणम्
<details open><summary>विश्वास-प्रस्तुतिः</summary>

प्राणापानाख्यभस्त्रारभसविसृमरः प्राप्य वैश्वानराख्यां मध्येदेहं हुताशो वसति जलनिधावौर्ववत्सर्वभक्षः ।  
तत्तद्विद्यासु वे(द्यस्त्वन)द्यं त्वन इव हि परज्योतिषः सोऽपि रूपं नात्मानौ तौ जडत्वाज्जनिविलयमुखैर्भेदकण्ठोक्तिभिश्च ॥ ५५ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/055_prANApAnAkhyabhastrArabhasavisRmaraH_prApya.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

धर्मो भाति प्रभैका बहलविरलताद्यत्र दृष्टानुसारात् सा दीपांशा विशीर्णा इति यदि बहुधा कल्पनागौरवादिः ।  
रत्नादीनां स्थिराणां विशरणविहतेर्निष्प्रभत्वादि च स्यात् तेजस्तत्सप्रभाकं तिमिरहरतया साऽपि तेजोविशेषः ॥ ५६ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/056_dharmo_bhAti.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

भाष्ये भास्वत्प्रभादौ प्रतिहतिबह(हु)लीभावपूर्वं यदुक्तं तेन स्रोतस्समाधिं परमतनयतः प्राहुरेके प्रभायाम् ।  
वस्तुन्यस्ते विकल्पे स्फुटविघटनयोर्वेक्तुराप्तस्य वाचोस्तात्पर्यं तर्कमानानुगुणमधिगुणैश्चिन्त्यमन्तेवसद्भिः ॥ ५७ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/057_bhAShye_bhAsvatprabhAdau.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

प्राच्ये स्नेहादिनाशे चरम इव दृढोऽनन्तरं दीपनाशः सामग्र्यन्यान्यकार्यं जनयति च न चानेकदीपप्रतीतिः ।  
साम्यादेः स्यात्तु तद्धीः प्रवहणभिदुरास्सप्रभास्तत्प्रदीपा निर्बाधा भास्करादौ प्रथयति नियतं प्रत्यभिज्ञा स्थिरत्वम् ॥ ५८ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/058_prAchye_snehAdinAshe.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

वर्णानां तादृशत्वादतिकठिनतया गौरवस्यापि भूम्ना धात्रीभागैः प्रभूतैस्स्फुटमिह घटिता धातवो हाटकाद्याः ।  
तादृक्त्वेऽपि स्फुरत्ताद्यनितरसुलभं किञ्चिदन्वीक्ष्य तज्ज्ञैः व्याख्यातं तैजसत्वं विधितदितरयोस्तन्त्रसौकर्यसिद्ध्यै ॥ ५९ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/059_varNAnAM_tAdRshatvAdatikaThinatayA.md"  newLevelForH1="3" includeTitle="true"  > </div>

## तमः-पदार्थः
<details open><summary>विश्वास-प्रस्तुतिः</summary>

नैल्याद्भौमं तमिस्रं चटुलबहलताद्यन्वयात्तन्न नैल्यं छायावत्पारतन्त्र्यं त्वयस इव मणौ दृष्टिसिद्धात्स्वभावात् ।  
स्पर्शाख्यातिर्न रूपं हरति हरिशिलाऽऽलोकवत्तत्र चाक्ष्णोर्नालोकोऽर्थ्यस्ससिद्धाञ्जननयनदिवाभीतदृष्ट्यादिनीतेः ॥ ६० ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/060_nailyAdbhaumaM_tamisram.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

नालोकाभावमात्रं तिमिरमविरतं नीलमित्येव दृष्टेर्नैल्यं त्वारोपितं चेत्कथमिव न भवेत्क्वापि कस्यापि बाधः ।  
आरोपे चात्र नैल्यं न भवति नियतं भास्वरान्यत्वसाम्यान्नात्रादृष्टं नियन्तृ प्रतिनियतगुणारोपकॢप्तेर्गुरुत्वात् ॥ ६१ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/061_nAlokAbhAvamAtraM_timiramaviratam.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

ध्वान्तं तेजश्च नासीदिति मुनिभिरुपाख्यायि संवर्तवार्ता भावाभावौ निषेद्धुं तदुभयविधिवद्व्याहतत्वादशक्यम् ।  
अन्तर्यन्तुश्च तेजस्सहपठिततमो देह इत्यामनन्ति स्याच्चाभावोऽपि भावान्तरमतिमथने वक्ष्यमाणक्रमेण ॥ ६२ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/062_dhvAntaM_tejashcha.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

तिष्ठत्युर्वी भचक्रं पवनरयवशाद्भ्राम्यतीत्युक्तमाप्तैर्भ्रान्तैः कॢप्तं त्रिलोकीभ्रमणमिह तथा मेदिनीभ्रान्तिपातौ ।  
तद्भ्रान्तौ प्राक्प्रतीचोः प्रसजति पतने पत्रिणोस्तारतम्यं पाते गुर्व्यास्तु तस्याः प्रलघु दिवि समुत्क्षिप्तमेनां न यायात् ॥ ६३ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/063_tiShThatyurvI_bhachakram.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

ज्योतिश्शास्त्रं पुराणाद्यपि न हि निगमग्राह्यमन्योन्यबाध्यं विद्यास्थाने तु सर्वं प्रतिनियतनिजोपक्रियांशे प्रमाणम् ।  
तात्पर्यं तर्कणीयं तदिह बहुविदा भूपरिध्यादिभे(दे)दैः दुर्ज्ञानं सर्वथा यन्मुनिभिरपि परैस्तत्र तूदासितव्यम् ॥ ६४ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/064_jyotishshAstraM_purANAdyapi.md"  newLevelForH1="3" includeTitle="true"  > </div>

## काल-निरूपणम्
<details open><summary>विश्वास-प्रस्तुतिः</summary>

सूर्यावृत्त्याद्युपाधिव्यतिकरवशतः कालताऽस्त्वम्बरादेरन्यस्मिन्नन्यधर्मोपनयननियमः प्राग्वदत्रेति चेन्न ।  
कल्पान्तेऽप्येककालः प्रकृतिपुरुषवद्ब्रह्मणो रूपमन्यन्निर्दिष्टोऽनाद्यनन्तो मुनिभिरिति ततः कार्यता चास्य भग्ना ॥ ६५ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/065_sUryAvRttyAdyupAdhivyatikaravashataH_kAlatA-st.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

कालोऽस्मीति स्वगीता कथयति भगवान्काल इत्याप्तवर्यो हेतुः सर्वस्य नित्यो विभुरपि च परः किं परेणेति चेन्न ।  
कालान्तर्यामितादेः न खलु समुदितः संप्रतीते तु भेदे साधर्म्यं नैक्यहेतुः स हि तदितरवद्घोषितस्तद्विभूतिः ॥ ६६ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/066_kAlo-smIti_svagItA.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

कालस्योत्पत्तितः प्राक् परमपि च लयात् कालनास्तित्ववादी स्वोक्तिव्याघातभग्नो न वदति यदि तत्को वदेत्कालसृष्टिम् ।  
आप्तस्तत्सृष्टिवादस्तदुपधिपरिणत्यादिभिस्सार्थकस्स्यान्नोचेत्तत्रापि पूर्वापरवचनहतिर्दुर्निवारप्रसङ्गा ॥ ६७ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/067_kAlasyotpattitaH_prAk.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

कालोऽध्यक्षावसेयः क्षणलवदिवसाद्यंशतोऽर्थान्विशिंषन् साक्षाद्धीस्तत्तदर्थेष्विव भवति हि नः कापि कालान्वयेऽपि ।  
तत्संयोगाः परत्वादय इति च ततोऽप्येष नैवानुमेयो नो चेन्न क्वापि लोकव्यवहृतिविषयोऽव्यक्तवत्स्यादनेहा ॥ ६८ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/068_kAlo-dhyaxAvaseyaH_xaNalavadivasAdyaMshato-rth.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

कालस्योपाधिभेदात्कतिचिदभिदधत्यब्दमासादिभेदं तत्तद्रूपेण कालः परिणमत इति प्राहुरेके तदा तु ।  
ये तत्रोपाधयः स्युस्त इह परिणतिं प्राप्नुयुस्सानुबन्धाः नित्यो व्यापी च तादृक्परिणतिभिरसौ सर्वकार्ये निमित्तम् ॥ ६९ ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/069_kAlasyopAdhibhedAtkatichidabhidadhatyabdamAsAd.md"  newLevelForH1="3" includeTitle="true"  > </div>


<details open><summary>विश्वास-प्रस्तुतिः</summary>

वायुर्दोधूयते यद्यदयमुडुगणो बम्भ्रमीति द्रुतं खे तेजो जाज्वल्यते यद्यदपि (जलनिधि)न जलधिर्माधवीं दोधवीति ।  
भूर्यद्वा बोभवीति स्थिरचरधृतये तच्च तादृक्च सर्वं स्वायत्ताशेषसत्तास्थितियतनपरब्रह्मलीलोर्मिचक्रम् ॥ ७० ॥
</details>

<div class="js_include " url="/AgamaH_brAhmaH/shrI-sampradAyaH/venkaTanAthaH/tattva-muktA-kalApaH/sarvASh_TIkAH/1_jaDa-dravya-saraH/070_vAyurdodhUyate_yadyadayamuDugaNo.md"  newLevelForH1="3" includeTitle="true"  > </div>
 

<details open><summary>विश्वास-प्रस्तुतिः</summary>

॥ इति तत्त्वमुक्ताकलापे जडद्रव्यसरः प्रथमः ॥ १ ॥
</details>

