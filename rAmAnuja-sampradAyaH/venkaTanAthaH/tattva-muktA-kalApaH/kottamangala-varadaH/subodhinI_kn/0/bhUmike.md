+++
title = "ಭೂಮಿಕೆ"

+++
ಶ್ರೀಕೋಶಂ ಜ್ಞಾನಮುದ್ರಾಂ ಕರಸರಸಿಜರ್ಭಿಕ್ಷ್ಯದತ್ಯಂತ ರುಚ್ಯಾ ತಿಮ್ಮನ ಪದ್ಮಾಸನೇ ಯಸ್ಸನಳಿನತುಳಸಿ ಮಾಲಿಕೆ ವೆಂಕಟೇಶಃ | ವೇದಾಂತಾಚಾರ್ಯವರ್ಯಃ ಕವಿಕಥಕಘಟಾಕೇಸರೀ ಸರ್ವತಂತ್ರ 
ಸ್ವಾತಂತ್ರ್ಯ ಶ್ರೀಮದಾತ್ಮಾ ಸಕರುಣನಯನಸ್ಸನ್ನಿಧಾ೦ ಸದಾ ಮ ॥ 

ಶ್ರೀಮನ್ನಿ ಗಮಾಂತ ಮಹಾದೇಶಿಕರು ಅನುಗ್ರಹಿಸಿರುವ ಗ್ರಂಥ ಬಾಹುಳ್ಯದಲ್ಲಿ ಸ್ವತಂತ್ರ ವೇದಾಂತ ಪ್ರಕರಣಗಳು ಎಂಬ ವಿಭಾಗಕ್ಕೆ ಪ್ರಮುಖ ಸ್ಥಾನವಿದೆ. ಭಗವದ್ರಾಮಾನುಜರ ಕೃತಿರತ್ನಗಳ ಮಹತ್ತ್ವವನ್ನು, ವೈಶಿಷ್ಟ್ಯವನ್ನು ಪ್ರಕಾಶಪಡಿಸಿ, ಈ ಸಿದ್ದಾಂತಕ್ಕನುಗುಣವಾಗಿ ಸ್ವತಂತ್ರ ವೇದಾಂತ ಪ್ರಕರಣ ಗ್ರಂಥಗಳನ್ನು ಅಚಾ ರ್ಯರು ರಚಿಸಿದರು. ಈ ಸಿದ್ಧಾಂತಕ್ಕೆ ಸಮಗ್ರ ರೂಪರೇಖೆಗಳನ್ನು ಕೊಟ್ಟು ಶಾಸ್ತ್ರ ಪ್ರಮಾಣಪೂರ್ವಕ ನಿರೂಪಣೆ ಮಾಡುವುದು ಅವರ ಉದ್ದೇಶವಾಗಿದ್ದಿರಬೇಕು. ದರ್ಶನವಿಷಯ ಒಂದೇ ಆದರೂ ತತ್ತ್ವನಿರೂಪಣೆ, ಮತ್ತು ವಿವರಣೆ ವಿಷಯದಲ್ಲಿ ವೇದಾಂತದೇಶಿಕರು ತಮ್ಮದೇ ಆದ ವಿಶೇಷ ರೀತಿಯ ಘನತೆ, ಗಾಂಭೀರ್ಯಗಳಿಂದ ಕೂಡಿದ ಮಾರ್ಗವನ್ನು ಅನುಸರಿಸಿದ್ದಾರೆ. ಇಂತಹ ಗ್ರಂಥಗಳನ್ನು ಸ್ವತಂತ್ರ ವೇದಾಂತ ಪ್ರಕರಣ ಗ್ರಂಥಗಳೆಂದು ಕರೆಯಲಾಗಿದೆ. ಇವುಗಳಲ್ಲಿ ಆಚಾರ್ಯರ ಪ್ರತಿಭೆ, ಪಾಂಡಿತ್ಯ ಮತ್ತು ವೈವಿಧ್ಯ ಇರುವುದು. 
'ತತ್ತ್ವಮುಕ್ತಾಕಲಾಪ'ವು ಒಂದು ಬೃಹತ್ ಗ್ರಂಥ. ವೇದಾಂತದೇಶಿಕರು ರಚಿಸಿರುವ, ನ್ಯಾಯಸಿಂದ್ಧಾಂಜನ, ನ್ಯಾಯಪರಿಶುದ್ಧಿ, ಶತದೂಷಿಣಿ, ಸೇಶ್ವರ ಮೀಮಾಂಸೆ, ಅಧಿಕರಣಸಾರಾವಳಿ ಮುಂತಾದ ಗ್ರಂಥರಾಶಿಗೆ ಇದು ಸೇರಿದ್ದು. ಸಾಮಾನ್ಯವಾಗಿ ಅವರ ಕಾವ್ಯಗ್ರಂಥಗಳಲ್ಲಿ ತತ್ತ್ವವಿಷಯವೂ, ತತ್ತ್ವ ಗ್ರಂಥಗಳಲ್ಲಿ ಕಾವ್ಯ ವಿಷಯವೂ ಹೊರಹೊಮ್ಮುವಂತೆ ಮಾಡಿದ್ದಾರೆ. ಆದರೆ 'ತತ್ತ್ವಮುಕ್ತಾ ಕಲಾಪ' ಗ್ರಂಥವನ್ನು ಆಚಾರ್ಯರು ಕಾವ್ಯಾಲಂಕಾರ ಕಿರೀಟದಿಂದ ಬಹು ಚೆನ್ನಾಗಿ ಅಲಂಕರಿಸಿದ್ದಾರೆ. ಹೀಗೆ ಅವರ ಕೃತಿಗಳಲ್ಲಿ ತತ್ತ್ವವೂ, ಕಾವ್ಯತೆಯ ಸಮರಸವಾಗಿ ಸೇರಿಕೊಂಡು ಪ್ರಕಾಶಿಸುತ್ತಿದೆ. `ತತ್ತ್ವಮುಕ್ತಾಕಲಾಪ'ವು 
ಅಂತಹ ಅತ್ಯಂತ 
ಸಾರವತ್ತಾದ ವೇದಾಂತ ಕವನಗ್ರಂಥ. 
ಸ್ರಗ್ಧರಾವೃತ್ತದ ಐದು ನೂರು ಶ್ಲೋಕಗಳನ್ನೊಳಗೊಂಡ ವೇದಾಂತಗ್ರಂಥ ತತ್ತ್ವಮುಕ್ತಾಕಲಾಪ, ಸಾಮಾನ್ಯವಾಗಿ ಛಂದೋಬದ್ಧ ವೃತ್ತದಲ್ಲಿ ತತ್ತ್ವನಿರೂಪಣೆ ಮಾಡುವುದು ಕಷ್ಟ. ಆದರೆ ವೇದಾಂತದೇಶಿಕರು, ಈ ಕಾರ್ಯವನ್ನು ಬಹುಯಶಸ್ವಿ ಯಾಗಿ ಬಹುಸಮರ್ಪಕವಾಗಿ ನೆರವೇರಿಸಿದ್ದಾರೆ. ಇದರಿಂದ, ಗ್ರಂಥವು ಬಹು ಗಹನ ವಾಗಿಯೂ, ಗಂಭೀರವಾಗಿಯೂ ಪ್ರಕಾಶಿಸುತ್ತಿದೆ. ವ್ಯಾಖ್ಯಾನವಿಲ್ಲದೆ, ಇಂತಹ ಗ್ರಂಥಗಳನ್ನು ಅರ್ಥಮಾಡಿಕೊಳ್ಳುವುದು ಕಷ್ಟ ಎಂದು ತಿಳಿದು ಆಚಾರ್ಯರೇ ಸರ್ವಾರ್ಥಸಿದ್ಧಿ ಎಂಬ ವ್ಯಾಖ್ಯಾನವನ್ನು ರಚಿಸಿದ್ದಾರೆ. ಈ ವ್ಯಾಖ್ಯಾನವು ಅವರ ಮನೋಲ್ಲಾಸ ಕವಿತಾ ಪ್ರತಿಭೆಯ ದ್ಯೋತಕವೋ ಎನ್ನುವಂತಿದೆ. ಇದರ ಜೊತೆಗೆ ಇನ್ನು ಕೆಲವು ವ್ಯಾಖ್ಯಾನಗಳಿವೆ. ನರಸಿಂಹರಾಜರ ಆನಂದದಾಯಿನಿ ಸೌಮ್ಯ ವರದರಾಮಾನುಜರ ಗೂಢಾರ್ಥ ಪ್ರಕಾಶ, ವಾಧೂಲ ಶ್ರೀನಿವಾಸಾಚಾರ್ಯರ ಗೂಢಾರ್ಥ ನಿವೃತ್ತಿ, ಶ್ರೀಮದಭಿನವ ರಂಗನಾಥ ಬ್ರಹ್ಮತಂತ್ರ ಪರಕಾಲ ಮಹಾದೇಶಿಕರ ಭಾವಪ್ರಕಾಶ ಎಂಬ ವಾಖ್ಯಾನಗಳಿವೆ. ಇತ್ತೀಚೆಗೆ ಸುಪ್ರಸಿದ್ಧ ವಿದ್ವಾಂಸರಾದ ಉತ್ತಮರು ವೀರರಾಘವಾ ಚಾರ್ಯರು ಅಲಭ್ಯಲಾಭ' ಎಂಬ ವ್ಯಾಖ್ಯಾನವನ್ನು ರಚಿಸಿ ಪ್ರಕಟಿಸಿದ್ದಾರೆ.[[iiiv]] 

“ತತ್ತ್ವ ಮುಕ್ತಾಕಲಾಪ'ದ ವಿಷಯವಾಗಿ ಒಂದು ದಂತಕಥೆ ಪ್ರಚಾರದಲ್ಲಿದೆ. ಶ್ರೀರಂಗದ ರಂಗನಾಥಸ್ವಾಮಿಗೆ, ಮುತ್ತಂಗಿ, ರತ್ನಾಂಗಿ ಎಂಬ ದಿವ್ಯಭೂಷಣಗಳು ಇದ್ದವು. ಮಹಮದೀಯರ ಧಾಳಿಯ ಫಲವಾಗಿ, ಇವೆರಡೂ ಅಪಹರಿಸಲ್ಪಟ್ಟವು. ದಿವ್ಯಭೂಷಣ ರಹಿತನಾದ ಪರಮಾತ್ಮನ ಅರ್ಚಾಮೂರ್ತಿಯನ್ನು ವೇದಾಂತದೇಶಿಕರು ದರ್ಶನಮಾಡಿ ದುಃಖಿತರಾಗಿ, ತತ್ತ್ವ ಮುಕ್ತಾಕಲಾಪವೆಂಬ ಮುತ್ತಂಗಿಯನ್ನೂ ಪ್ರಮಿಡೋಪನಿಷತ್ತಾತ್ಪರ್ಯರತ್ನಾವಳಿ ಎಂಬ ರತ್ನಾಂಗಿಯನ್ನೂ ಭಕ್ತಿಪುರಸ್ಸರವಾಗಿ ಅರ್ಪಿಸಿದರಂತೆ. ಇದರಿಂದ, ತತ್ತ್ವ ಮುಕ್ತಾಕಲಾಪದ ಮಹಿಮೆಯೂ, ಆಚಾರ್ಯರ ತ್ಯಾಗಮಯ ಪರಿಶುದ್ಧ ಜೀವನವೂ ವ್ಯಕ್ತಪಡುವುದು. 
ವ್ಯಾಖ್ಯಾತಂ ಪ್ರಥಮೇ ಸರೇ ಜಡಯುಗಂ ಜೀವೇಶರೂಪಂ ಪುನಃ ಪ್ರತ್ಯಗ್‌ುಗಮನಂತರೇ ಸರಯುಗೇ ತಶರಫೋಕ್ತಯೇ | ನಿತ್ಯಾಭೂತಿರಪಿ ರೂಪ್ಯಥ ಪರಾಬುದ್ಧಿಶ್ಚತುರ್ಥ ಪರಾಕ್ ಆದ್ರವ್ಯಂ ನಿಖಿಲಂ ತತೋsನಿ ಮರೇ ಽಪ್ಯಷತ್ರ ತತ್ತ್ವಕ್ರಮಃ ॥ 
ಸಾರವತ್ತಾದ ಐದು ಎಳೆಯ ಮುತ್ತಿನ ಮಣಿಯ ಹಾರದಂತಿರುವ ತಮ್ಮ ಮುಕ್ತಾಕಲಾಪದಲ್ಲಿ ಐದು ವಿಭಾಗಗಳಿವೆ. ಇವನ್ನು ಸರ ಎಂದು ಕರೆಯಲಾಗಿದೆ. ಅವುಗಳ ಹೆಸರು ಅನ್ವರ್ಥವಾಗಿವೆ. 
ಮೊದಲನೆಯದು ಜಡದ್ರವ್ಯಸರ. ಇಲ್ಲಿ ಭೌತಿಕವಸ್ತು, ಮತ್ತು ದ್ರವ್ಯಗಳು ಕ್ರಮವಾಗಿ ಶರೀರದೊಳಗೆ ವಾಸಿಸುವ ದೈವಿಕವಸ್ತುವಾಗಿ ವಿಕಾಸಹೊಂದುವುದೆಂದೂ ಪ್ರಕೃತಿಯು ಪರಮಾತ್ಮನ ಶರೀರ ಎಂದೂ, ತನ್ನ ಗುಣ ಸಮೇತವಾಗಿ ಇಂದ್ರಿಯ ಗೋಚರವಾಗುವುದೆಂದೂ ಸ್ಥಾಪಿಸಲಾಗಿದೆ. ಪರಮಾತ್ಮ ಶರೀರವಾದ ಪ್ರಕೃತಿಯು ಜೀವಾತ್ಮನನ್ನು ಬಾಧಿಸುವುದೇ ವಿನಹ ಪರಮಾತ್ಮನನ್ನಲ್ಲ ಎಂದೂ ನಿರೂಪಿಸಲಾಗಿದೆ. 
ಎರಡನೆಯದು ಜೀವಸರ. ಜೀವ ಅಥವ ಆತ್ಮನ ವಿಷಯ ನಿರೂಪಣೆಯನ್ನು, ಜೀವಾತ್ಮನು ಪರಮಾತ್ಮಾಧೀನ ಎಂಬುದನ್ನು ಇಲ್ಲಿ ಸ್ಥಾಪಿಸಲಾಗಿದೆ. 
xi 
ಮೂರನೆಯದು ನಾಯಕಸರ. ಇದರಲ್ಲಿ ಪರಮಾತ್ಮನೇ ಪರತತ್ತ್ವ, ತತ್ತ್ವ ಜ್ಞಾನಾಧಿಪತಿ ಪರಮಾತ್ಮರೂಪೀ ಶ್ರೀನಿವಾಸನೆಂದು ಸಮೀಕರಿಸಲಾಗಿದೆ. ಇದನ್ನು ನಾಯಕಸರ ಎಂದು ಕರೆಯಲಾಯಿತೇ ವಿನಹ, ಈಶ್ವರಸರ ಎಂದಲ್ಲ. ಏಕೆಂದರೆ, ಹಾರದಲ್ಲಿ ಮಧ್ಯೆ ಇರುವ ನಾಯಕಮಣಿಗೆ ಪ್ರಧಾನಸ್ಥಾನ. ಇತರ ಮಣಿಗಳಿಗಿಂತ ಅದು ದೊಡ್ಡದು ಮತ್ತು ಪ್ರಶಸ್ತವಾದುದು. ಹೀಗೆ ಕರೆದಿರುವುದು ಅರ್ಥಗರ್ಭಿತವಾಗಿದೆ. 
ನಾಲ್ಕನೆಯದು ಬುದ್ದಿಸರ, ಬುದ್ಧಿ ಪದಾರ್ಥಕ್ಕೆ ಸಂಬಂಧಪಟ್ಟ ಎಲ್ಲವನ್ನು ಇಲ್ಲಿ ವಿಸ್ತಾರವಾಗಿ ವಿಚಾರ ಮಾಡಿ ಅದಕ್ಕಿರುವ ಅಪೃಥದ್ದಿ ಭಾವವನ್ನು ನಿರೂಪಿಸಲಾಗಿದೆ. 
ಐದನೆಯದು ಅದ್ರವ್ಯಸರ. ಇಲ್ಲಿ ತಮ್ಮ ಗುಣ, ಕ್ರಿಯೆ, ದ್ರವ್ಯಸ್ವರೂಪ ಇತ್ಯಾದಿ ವಿಷಯಗಳ ವಿವರಣೆ ಇದೆ. ವಿದ್ಯೆಯ ನಿರ್ಧಾರಿತ, ನಿಷ್ಕೃಷ್ಟ ಮತ್ತು ನಿರ್ದಿಷ್ಟ ಲಕ್ಷಣದ ನಿಜವಾದ ಅಸ್ತಿತ್ವವನ್ನು ವಿಚಾರಮಾಡಲಾಗಿದೆ ಮತ್ತು ಬಹು ಪುಣ್ಯತರವಾಗಿದ್ದು ಇದರಿಂದ ಇತರ ಸರಗಳು ತಮ್ಮ ಪ್ರಕಾಶವನ್ನು ಪಡೆಯುತ್ತವೆ. 
ಈ ಗ್ರಂಥದ ವೈಶಿಷ್ಟ್ಯವನ್ನು ಈ ಗ್ರಂಥದ ಕೊನೆಯಲ್ಲಿ ಗ್ರಂಥಕಾರರೇ ಅದ್ಭುತ ವಾಗಿ ಹೇಳಿಕೊಂಡಿದ್ದಾರೆ 'ಯಾಸ್ಮಿನ್ ಕ್ಯಾಪಿ ನೈತತ್'-'ಇದರಲ್ಲಿ ಸಿಕ್ಕದ ವಿಷಯ ಬೇರೆ ಎಲ್ಲೂ ಸಿಕ್ಕುವುದಿಲ್ಲ' (ಅದ್ರವ್ಯಸರ 134), ಇದರ ಸರ್ವಾರ್ಥಸಿದ್ಧಿಯಲ್ಲಿ 'ಯದಿಪಾಸ್ತಿ ತದನ್ಯತ್ರ ಯನ್ನೇಹಾಸ್ತಿ ನ ತತ್ ಕ್ವಚಿತ್' ಎಂದು ಮಹಾಭಾರತವನ್ನು ಕುರಿತು ಹೊರಟ ಪ್ರಸಿದ್ದ ವಚನವನ್ನೇ ಉದಾಹರಿಸಿದ್ದಾರೆ. ಇತಿಹಾಸದಲ್ಲಿ, ಧರ್ಮ ಗ್ರಂಥಗಳಲ್ಲಿ ಮಹಾಭಾರತ ಒಂದು ಅದ್ಭುತವಾದರೆ, ಮೇಧಾವಿಲಾಸದಲ್ಲಿ, ದರ್ಶನ ಗ್ರಂಥಗಳಲ್ಲಿ ಇದು ಒಂದು ಅದ್ಭುತಸಾಧನೆ ಎನ್ನುತ್ತಾರೆ ಆಚಾರ್ಯರು. 
 \- 
ಅನಂತರ ಶ್ಲೋಕದಲ್ಲಿ ನಿಶ್ಲೇಷಾಂ ವಸ್ತುವೃತ್ತಿಂ ನಿಪುಣಮಿಹ ಕ್ವಾಪಿ ಕೋಣೇ ನೈಋತ' (135) 'ಯಾವ ವಿಷಯ ಬೇಕಾದರೂ ಇದರಲ್ಲಿ ಹುಡುಕಿರಿ, ಎಲ್ಲಾದ 
ದರೊಂದು ಮೂಲೆಯಲ್ಲಿ ಸಿಕ್ಕಿಯೇ ಸಿಕ್ಕುವುದು' ಎಂದು ಆಚಾರ್ಯರು ಭರವಸೆ ಕೊಡುತ್ತಾರೆ. 
ಇಷ್ಟೊಂದು ಆತ್ಮವಿಶ್ವಾಸಕ್ಕೆ, ಶ್ರೀಹಯಗ್ರೀವರ ಮಹಾನುಗ್ರಹವೇ ಕಾರಣ ಎಂಬುದನ್ನು 137ನೆಯ ಶ್ಲೋಕದಲ್ಲಿ ಹೇಳಿಕೊಂಡಿದ್ದಾರೆ. ಇಂತಹ ಅದ್ಭುತ ಗ್ರಂಥ ವನ್ನು ಅಧ್ಯಯನ ಮಾಡುವನೂ ತನ್ನಂತೆ 'ಸರ್ವತಂತ್ರ ಸ್ವತಂತ್ರ'ನಾಗುವನು ಎಂದು 134 ನೆಯ ಶ್ಲೋಕದಲ್ಲಿ ಹೇಳಿ “ಆತ್ಮ ಸಾಮ್ಯಾವಹಾತ್' ಎಂದು ತಾನೇ ಹೇಳಿರುವ ಆಚಾರ್ಯ ಲಕ್ಷಣ ತನ್ನಲ್ಲಿ ಇದೆ ಎಂದು ಸೂಚಿಸಿಕೊಂಡಿದ್ದಾರೆ. 
ಸಾರವಾಗಿ 'ಏಕಂ ತತ್ ಸರ್ವಸಿದ್ಧ ಕಲಯತ ಹೃದಯೇ ತತ್ತ್ವಮುಕ್ತಾ ಕಲಾಪಂ' 'ಆದ್ದರಿಂದ ಸರ್ವಾರ್ಥಸಿದ್ಧಿಗಾಗಿ ಈ 'ತತ್ತ್ವಮುಕ್ತಾಕಲಾಪ'ವನ್ನು ಹೃದಯದಲ್ಲಿ ಧರಿಸಿಕೊಳ್ಳಿರಿ !' (139) ಎಂದು ಘೋಷಿಸುತ್ತಾರೆ. 
X 
ಹೀಗೆ ಸರ್ವದರ್ಶನಗಳ ಸಾರವನ್ನು ಸಂಗ್ರಹಮಾಡಿ, ಪರಪಕ್ಷ ವಿಮರ್ಶೆ ಮಾಡಿ ಸ್ವಪಕ್ಷವನ್ನು ರಕ್ಷಿಸಿ - ಸ್ಥಾಪಿಸುವುದಕ್ಕೆ ತತ್ತ್ವಮುಕ್ತಾಕಲಾಪದ ರಚನೆಯಾಗಿದೆ. ಸರ್ವರಿಗೂ ವೇದಾಂತ ತತ್ತ್ವಸಿದ್ಧಿಯಾಗಲಿ ಎಂಬ 
ತತ್ತ್ವಸಿದ್ಧಿಯಾಗಲಿ ಎಂಬ ಪರಮ ಔದಾರ್ಯದಿಂದ, ವೇದಾಂತದೇಶಿಕರು ಇದಕ್ಕೆ ಸರ್ವಾರ್ಥಸಿದ್ಧಿ ಎಂಬ ವ್ಯಾಖ್ಯಾನವನ್ನು ಅನುಗ್ರಹಿಸಿದರು. ಆದರೆ ನಾವು ಇಂದು ಇಂತಹ ಸರ್ವಸಿದ್ಧಿಗೆ ದೂರವಾಗುತ್ತಿರುವುದು ವಿಷಾದಕರ. 
ಇಂತಹ ಕೊರತೆಯನ್ನು ಪರಿಹಾರ ಮಾಡುವುದಕ್ಕಾಗಿ, ಪಂಡಿತರತ್ನಂ, ತರ್ಕ ವೇದಾಂತವಿರ್ದ್ವಾ ಶ್ರೀ ಉ ವೇ| ಕೊತ್ತಮಂಗಲಂ ವರದಾಚಾರ್ಯರು ತತ್ತ್ವಮುಕ್ತಾ ಕಲಾಪಕ್ಕೆ ಸೊಗಸಾದ, ಸರಳವಾದ, ಸುಲಭವಾದ ಕನ್ನಡ ಅನುವಾದವನ್ನು ರಚಿಸಿ ಕನ್ನಡಿಗರ ಕೃತಜ್ಞತೆಗೆ ಪಾತ್ರರಾಗಿದ್ದಾರೆ. ಇದೊಂದು ಮಹೋಪಕಾರ. ಇಂತಹ ಸಾಮರ್ಥ್ಯವನ್ನು ಆಚಾರ್ಯಾನುಗ್ರಹದಿಂದ, ಇವರು ಪಡೆದಿರುವುದರಿಂದ, ಈ ಕಷ್ಟಕರ ಕೆಲಸ ಅವರಿಗೆ ಸಾಧ್ಯವಾಯಿತು. ಸಾಮಾನ್ಯವಾಗಿ ಶಾಸ್ತ್ರಗ್ರಂಥಗಳನ್ನು ಅರ್ಥಮಾಡಿ ಕೊಳ್ಳುವುದು ಕಷ್ಟ. ಮೂಲಕ್ಕೆ ಸರಿಯಾಗಿ, ಎಲ್ಲರಿಗೂ ತಿಳಿಯುವಂತೆ ಅನುವಾದ ಮಾಡುವುದು ಇನ್ನೂ ಕಷ್ಟ. ಆದರೆ ವಿರ್ದ್ವಾ ವರದಾಚಾರ್ಯರು ಪ್ರಾಚೀನನ್ಯಾಯ ಶಾಸ್ತ್ರ ಪ್ರವೀಣರು. ಬಹು ಚೆನ್ನಾಗಿ ಈ ಗ್ರಂಥವನ್ನು ಅರ್ಥಮಾಡಿ ಸಂಸ್ಕೃತ ಸರಿಯಾಗಿ ತಿಳಿಯದವರಿಗೂ ಸುಲಭವಾಗಿ ಅರ್ಥವಾಗುವಂತೆ ಸರಳ ಕನ್ನಡದಲ್ಲಿ ಅನುವಾದ ಮಾಡಿ ದ್ದಾರೆ. ಇಂತಹ ಕಷ್ಟಕರವಾದ ಕಾರ್ಯವನ್ನು ಬಹು ಶಿಘ್ರಕಾಲದಲ್ಲಿ ಬಹುಯಶಸ್ವಿ ಯಾಗಿ ಸಾಧಿಸಿದ್ದಾರೆ. ಇವರಿಂದ ಕನ್ನಡಿಗರೆಲ್ಲರಿಗೂ ಮಹೋಪಕಾರವಾಗಿದೆ. ಇಂತಹ ಪ್ರಯೋಜನಕರವಾದ ಪ್ರಕಟಣೆಗಳು ಇವರಿಂದ ಇತೋಪತಿಶಯವಾಗಿ ನಡೆಯುವಂತೆ ಶ್ರೀ ಲಕ್ಷ್ಮೀಹಯಾಸ್ಯನು ಅನುಗ್ರಹಿಸಲೆಂದು ಹಾರೈಸುತ್ತೇವೆ. 
ಮೈಸೂರು 
1-5-1979 
ಡಿ. ಕೃಷ್ಣಯ್ಯಂಗಾರ್ಯರು 
ಗೌರವ ಕಾರ್ಯನಿರ್ವಾಹಕ ಶ್ರೀ ಬ್ರಹ್ಮತಂತ್ರ ಸ್ವತಂತ್ರ ಪರಕಾಲ ಮಠ
