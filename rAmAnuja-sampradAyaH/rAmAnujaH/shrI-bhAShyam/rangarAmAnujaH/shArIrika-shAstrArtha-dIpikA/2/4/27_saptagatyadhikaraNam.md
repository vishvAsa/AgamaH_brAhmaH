+++
title = "27 सप्तगत्यधिकरणम्"

+++
॥ सप्त गतेर्विशेषितत्वाच्च ॥ इन्द्रियाणि सप्तैव । 'सप्त इमे लोका येषु चरंति प्राणा गुहाशया निहितास्सप्त सप्ते' तिसप्तानामेव गतिश्रवणात् । "यदा पंचावतिष्ठंते ज्ञानानि मनसा सह । बुद्धिश्च न विचेष्टे"तेति योगदशायामिन्द्रियाणां परिगणितत्वाच्च सप्तैवेति प्राप्त उच्यते -॥ हस्तादयस्तु स्थितेऽतौ नैवम् ॥   
शरीरे स्थिते आदानादिकार्योपयोगित्वात् हस्तादयो हीन्द्रियाण्येव । अतो नैवं । दशमे पुरुषे प्राणा आत्मैकादश इति आत्मशब्देन मनोऽभिधीयते । 'इन्द्रियाणि दशैकं च, एकादशं मनश्चात्रे'ति श्रुतिस्मृतिभ्यां इन्द्रियसंख्या निश्चिता । न्यूनसंख्यावादा उपकारविशेषाभिप्रायाः, अधिकसंख्यावादा मनोवृत्तिभेदादिति युक्तमाश्रयितुम् ॥   
॥ इति सप्तगत्यधिकरणम् ॥